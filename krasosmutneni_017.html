<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Jetel růžák">
    <meta name="apple-mobile-web-app-capable" content="yes">
    <title>Jetel růžák</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Krasosmutnění">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Krasosmutnění">
    <meta property="og:title" content="Krasosmutnění">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Krasosmutnění">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./krasosmutneni_016.html">
    <link rel="next" href="./krasosmutneni_018.html">
    <meta name="nb-order" content="14">
    <link rel="self" href="krasosmutneni_017.html">
    <meta name="nb-identifier" content="hrabal-krasosmutneni-5b8aa03">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2505" data-nb-chars="14306">
    <nav role="doc-toc">
      <ul class="plain section">
        <li><a href="krasosmutneni_005.html">Mořská panna</a></li>
        <li><a href="krasosmutneni_006.html">Čtvereční centimetr za šedesát korun</a></li>
        <li><a href="krasosmutneni_007.html">Každý den zázrak</a></li>
        <li><a href="krasosmutneni_008.html">Rozdělený byt</a></li>
        <li><a href="krasosmutneni_009.html">Znesvěcený rozdělovač</a></li>
        <li><a href="krasosmutneni_010.html">Úmrtí v&nbsp;rodině</a></li>
        <li><a href="krasosmutneni_011.html">Řidič pražských tramvají</a></li>
        <li><a href="krasosmutneni_012.html">Veřejné osvětlení</a></li>
        <li><a href="krasosmutneni_013.html">Myš ukradla dítěti cumel</a></li>
        <li><a href="krasosmutneni_014.html">Krasosmutnění</a></li>
        <li><a href="krasosmutneni_015.html">Ovčí hubičky</a></li>
        <li><a href="krasosmutneni_016.html">Když umře hospodář, pláče i&nbsp;dobytek</a></li>
        <li><a href="krasosmutneni_017.html">Jetel růžák</a></li>
        <li><a href="krasosmutneni_018.html">Návrat ztraceného strýce</a></li>
        <li><a href="krasosmutneni_019.html">Škodovka čtyřistatřicítka</a></li>
        <li><a href="krasosmutneni_020.html">Krásná řeznice</a></li>
        <li><a href="krasosmutneni_021.html">Hudebníci ze Šumavy</a></li>
        <li><a href="krasosmutneni_022.html">Sextánka</a></li>
        <li><a href="krasosmutneni_023.html">Armagedon</a></li>
        <li><a href="krasosmutneni_024.html">Rakouský vítěz</a></li>
        <li><a href="krasosmutneni_025.html">Žlutý pták</a></li>
        <li><a href="krasosmutneni_026.html">Altánek z&nbsp;proutí</a></li>
        <li><a href="krasosmutneni_027.html">Kmotříček</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_016.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Jetel růžák</span></h1>
        <section>
          <p class="chunk" data-nb-ref-number="2" data-nb-words="1166" data-nb-chars="6614"><span class="idea" data-nb-ref-number="2" id="idea2" data-nb-words="1166" data-nb-chars="6614">Pan děkan Spurný, když vykládal biblickou dějepravu, uměl tak tiše a&nbsp;něžně hovořit, že&nbsp;jsme ve&nbsp;třídě pokaždé měli dojem, že&nbsp;pan děkan není ani duchem ve&nbsp;třídě, ani v&nbsp;našem městečku, ale docela někde jinde, tam někde v&nbsp;zemi Kanaán, plavil se&nbsp;jezerem Genezaretským, nebo byl v&nbsp;Tarsu. A&nbsp;ze všech zázraků, které se&nbsp;tenkrát staly, nejpěknější byl příběh o&nbsp;svatém Pavlovi. Dojímalo mne, že&nbsp;kdybych jel na&nbsp;kole a&nbsp;najednou by&nbsp;z&nbsp;nebe padl blesk a&nbsp;já spadl z&nbsp;kola, najednou by&nbsp;ze&nbsp;mne byl docela někdo jiný, jinačí člověk. Asi pan děkan rád hovořil o&nbsp;svatém Pavlovi, protože sám jedno odpoledne vezl ve&nbsp;svém autě baronku z&nbsp;Cypřišů, a&nbsp;když jel hlavní třídou a&nbsp;řadil rychlost, tak místo na&nbsp;šaltpáku sáhl baronce z&nbsp;Cypřišů na&nbsp;koleno a&nbsp;vjel do&nbsp;výkladní skříně pana Milana Hendrycha, který prodával zázračné košile, a&nbsp;tak až&nbsp;po&nbsp;přední sklo v&nbsp;košilích výkladní skříně se&nbsp;mu&nbsp;nic nestalo, ani paní baronce z&nbsp;Cypřišů. A&nbsp;já jsem věřil, že&nbsp;jen zázrakem vyvázl, protože všechny košile, které prodával pan Milan Hendrych, přinášely štěstí. Každý týden za&nbsp;výkladem a&nbsp;v&nbsp;Občanských listech zářila reklama… Při rvačce Na&nbsp;Cikánce v&nbsp;Drahelicích byl cikánský handlíř bodnut nožem do&nbsp;srdce, ale že&nbsp;Lájoš Růžička měl na&nbsp;sobě košili od&nbsp;Milana Hendrycha, Palackého ulice, tak se&nbsp;mu&nbsp;nic nestalo. Každý týden jsem otevíral Občanské listy a&nbsp;tam byl další zázrak… Pod zříceným lešením byl nalezen pomocný dělník Josef Bandru, ale že&nbsp;měl na&nbsp;sobě košili od&nbsp;Milana Hendrycha, Palackého ulice, tak se&nbsp;mu&nbsp;nic nestalo. A&nbsp;tak každý týden další zázraky, přejet vlakem, při honu na&nbsp;koroptve zblízka střelen člověk, ale že&nbsp;na&nbsp;sobě měl košili od&nbsp;Milana Hendrycha, Palackého ulice, nic se&nbsp;nikdy nikomu nestalo. A&nbsp;tak i&nbsp;pan děkan asi při tom neštěstí, kdy vzal baronku z&nbsp;Cypřišů za&nbsp;koleno, měl na&nbsp;sobě košili od&nbsp;Milana Hendrycha, Palackého ulice, kam vjel se&nbsp;svým autem do&nbsp;výkladní skříně a&nbsp;nic se&nbsp;mu&nbsp;nestalo. A&nbsp;dvakrát týdně, když bylo náboženství, měl jsem na&nbsp;sobě košili od&nbsp;Milana Hendrycha a&nbsp;ostatní kluci taky, protože celé městečko nenakupovalo jinde košile než právě v&nbsp;Palackého ulici. Pan děkan chodil mezi lavicemi a&nbsp;jeho tichý hlas vykládal, kráčel tiše a&nbsp;díval se&nbsp;nazpátek… A&nbsp;Ježíš vsedna na&nbsp;lodičku plavil se&nbsp;do&nbsp;země Kafarnaum… a&nbsp;Zavázal rýpal nožem do&nbsp;lavice veliké srdce, a&nbsp;ostatní žáci naslouchali tichému hlasu, který se&nbsp;plavil s&nbsp;Ježíšem do&nbsp;země Kafarnaum, a&nbsp;najednou Zavázal hlavou udeřil do&nbsp;desky lavice, nosem udeřil o&nbsp;dřevo a&nbsp;tekla mu&nbsp;krev a&nbsp;zakřičel, všichni žáci se&nbsp;polekali, ale pan děkan dál kráčel tiše, Zavázal si&nbsp;utíral nos a&nbsp;Ježíš pravil učedníkům, čeho se&nbsp;lekáte, malověrní? A&nbsp;tichý hlas pana děkana se&nbsp;nesl třídou, já&nbsp;jsem si&nbsp;hrál s&nbsp;broky ze&nbsp;stahovací lampy, pan děkan se&nbsp;díval oknem a&nbsp;najednou mi&nbsp;drapnul ruku, vzal plnou hrst těch broků a&nbsp;kráčel dál, nikdo nic nezpozoroval, a&nbsp;pan děkan se&nbsp;plavil dál jezerem Genezaretským do&nbsp;země Kafarnaum. A&nbsp;když bylo největší ticho a&nbsp;hlas děkanův se&nbsp;vznášel nad vodami, najednou mne zabolela strašlivě dohola ostříhaná hlava, takové krupobití se&nbsp;sneslo shůry, zakřičel jsem a&nbsp;držel jsem si&nbsp;hlavu docela pozobanou hrstí broků, kterou shůry kdosi mrštil prudce na&nbsp;moji hlavu… křičel jsem, všichni se&nbsp;polekaně otočili, ale pan děkan už&nbsp;kráčel dál, jeho dlaň byla prázdná, na&nbsp;zemi se&nbsp;válely broky, a&nbsp;hlas pana děkana se&nbsp;plavil s&nbsp;učedníky jezerem Genezaretským do&nbsp;země Kafarnaum. A&nbsp;tak při hodině náboženství, pokaždé nejmíň čtyřikrát, se&nbsp;ozval křik některého z&nbsp;žáků, shora přiletěl hrozný pohlavek, který srazil hrajícího si&nbsp;žáka na&nbsp;lavici, pokaždé, ale pan děkan chodil dál, ale nikomu z&nbsp;žáků se&nbsp;nic nestalo, protože měl na&nbsp;sobě košili od&nbsp;firmy Milan Hendrych, Palackého ulice 156. Pan děkan vůbec býval často tak zasněný. V&nbsp;létě se&nbsp;odstěhoval z&nbsp;fary do&nbsp;hradební věže, do&nbsp;kaplanky, která byla v&nbsp;téže věži až&nbsp;docela v&nbsp;posledním patře. Muselo se&nbsp;tam po&nbsp;schodech, a&nbsp;když se&nbsp;otevřely dveře do&nbsp;kaplanky, tak tam byl veliký pokoj, trámy docela zčernalé a&nbsp;docela malá tři okna svítila ve&nbsp;dne tak jasně, až&nbsp;přecházely v&nbsp;tom přítmí oči. Tady pan děkan býval na&nbsp;letním bytě, tady měl postel, stůl a&nbsp;židle, pod okny lavice. Tady jednou za&nbsp;rok pozval žáky náboženství, aby mu&nbsp;vydrhli schody, umyli podlahu. A&nbsp;pokaždé nás nechal samotné, protože věděl, že&nbsp;všichni víme ze&nbsp;školy, kdybychom dělali něco, co&nbsp;se&nbsp;nemá, že&nbsp;by&nbsp;shůry přiletěla ohromná facka, takový úder shora, který by&nbsp;každého srazil na&nbsp;podlahu nebo ze&nbsp;schodů, ale nikomu by&nbsp;se&nbsp;nic nestalo, protože každý žák měl na&nbsp;sobě košili od&nbsp;firmy Milan Hendrych, Palackého ulice číslo 156. A&nbsp;tak jsme se&nbsp;tahali s&nbsp;kbelíky vody, a&nbsp;vkleče drhli podlahu, dívali jsme se&nbsp;okny, protože odtud byl tak krásný pohled na&nbsp;řeku, pohled na&nbsp;vršek térované střechy fary a&nbsp;červený chrám svatého Jiljí. A&nbsp;staré a&nbsp;vysoké stromy rostly až&nbsp;k&nbsp;samotným oknům kaplanky. Viděli jsme vršky, které se&nbsp;pořád zmítaly v&nbsp;průvanu, který táhl od&nbsp;řeky. Ale nejhezčí pohled byl z&nbsp;prostředního okna, přes vrcholky stromů na&nbsp;tekoucí řeku. A&nbsp;dole podle přístavu se&nbsp;táhly stezky na&nbsp;ostrov, a&nbsp;těsně pod hradbami a&nbsp;pod věží byla děkanská veliká zahrada oddělená potokem, a&nbsp;v&nbsp;křoví byly lavičky. A&nbsp;já jsem dobře věděl a&nbsp;kluci taky, že&nbsp;pan děkan sedí v&nbsp;hotelu Na&nbsp;Knížecí a&nbsp;pije vermut, ale pořád ta&nbsp;jeho neviditelná ohromná ruka se&nbsp;vznášela a&nbsp;hrozila, takže jsme umývali raději schody a&nbsp;podlahu a&nbsp;mluvili šeptem. A&nbsp;když jsme byli docela přesvědčení, že&nbsp;pan děkan sedí Na&nbsp;Knížecí a&nbsp;pije vermut a&nbsp;dívali se&nbsp;okny dolů na&nbsp;střechy městečka, druhým oknem na&nbsp;řeku, třetím oknem dolů do&nbsp;děkanské zahrady na&nbsp;lavičky v&nbsp;křoví u&nbsp;plotu, tak najednou se&nbsp;zjevil uprostřed nás pan děkan, tlustý a&nbsp;silácký, stál uprostřed nás, přitáhl křeslo k&nbsp;oknu, posadil se&nbsp;a&nbsp;díval se&nbsp;oknem na&nbsp;řeku, vrcholky stromů se&nbsp;kymácely ve&nbsp;slunci, a&nbsp;pan děkan pravil… Tak chlapci, můžete už&nbsp;jít, kbelíky postavte u&nbsp;fary. To&nbsp;řekl, a&nbsp;už na&nbsp;nás zapomenul, díval se&nbsp;na&nbsp;tekoucí řeku, na&nbsp;stromy tam na&nbsp;druhé straně vody, díval se&nbsp;a&nbsp;byl krásný. Seběhli jsme po&nbsp;schodech o&nbsp;tři patra níž, a&nbsp;na dvoře fary jsme se&nbsp;krčili, protože pořád jsme každý měli dojem, že&nbsp;najednou někdo z&nbsp;nás začne křičet a&nbsp;držet si&nbsp;hlavu a&nbsp;někomu poteče z&nbsp;nosu krev mocnou ranou nějaké veliké tlapy, která přiletí a&nbsp;srazí nás shora na&nbsp;zem. Když přišlo pozdní jaro, když bylo léto, když se&nbsp;setmělo a&nbsp;byla sobota, přešel jsem osvětlený most, pak zahnul k&nbsp;mlýnu a&nbsp;podle staré Rybárny jsem kráčel kolem plotu farní zahrady. Lidé se&nbsp;procházeli po&nbsp;přístavní hrázi v&nbsp;přítmí letní noci, seděli na&nbsp;lavičkách v&nbsp;křoví. A&nbsp;já jsem stál a&nbsp;díval jsem se&nbsp;vzhůru na&nbsp;tři okna kaplanky, viděl jsem skrz zdi, jak tam sedí pan děkan, sedí a&nbsp;dívá se&nbsp;na&nbsp;zrcadlící se&nbsp;měsíc v&nbsp;řece, pije vermut a&nbsp;je tichý a&nbsp;něžný, i&nbsp;když měl tak obrovskou sílu, že&nbsp;unesl svoje dvě kuchařinky ve&nbsp;svázaném ubruse v&nbsp;zubech.</span></p>
          <p class="chunk" data-nb-ref-number="3" data-nb-words="611" data-nb-chars="3581"><span class="idea" data-nb-ref-number="3" id="idea3" data-nb-words="611" data-nb-chars="3581">Viděl jsem jej, jak tam sedí docela sám, jen hovoří se&nbsp;svatým Pavlem a&nbsp;přitom se&nbsp;dívá, od&nbsp;odpoledne do&nbsp;stmívání, jak zapadá slunce a&nbsp;jak vychází měsíc. A&nbsp;já jsem stál dole u&nbsp;plotu farní zahrady, protože jsem věděl, že&nbsp;přišel pan Čopryš, strojvedoucí, poznal jsem jej, jak se&nbsp;mu&nbsp;leskla pleš. A&nbsp;jako každou sobotu, když bylo večer tak pěkně, odnesl si&nbsp;lavičku až&nbsp;do&nbsp;křovisek plotu, pak se&nbsp;posadil, kolena od&nbsp;sebe, vytáhl maličkou harmoniku, foukací pikolu, ne&nbsp;větší, než je&nbsp;dětská kudla, a&nbsp;začal hrát s&nbsp;takovým citem, s&nbsp;takovou naléhavostí, že&nbsp;se&nbsp;lidé zastavovali a&nbsp;naslouchali, jako by&nbsp;v&nbsp;křoví zpíval červencový slavík. Přístav zrcadlil měsíc, řeka se&nbsp;vlnila jako stříbrná roleta na&nbsp;obchodu pana Milana Hendrycha a&nbsp;pan Čopryš hrál na&nbsp;foukací harmoniku a&nbsp;já jsem viděl, jak pan děkan sedí nahoře u&nbsp;otevřeného okna, přes vrcholky stromů naslouchá, viděl jsem, jak v&nbsp;okně zasvítila bílá zástěrka jeho kuchařinky, jak se&nbsp;vykláněla z&nbsp;kaplanky, aby líp naslouchala v&nbsp;křoví ukryté harmoničce, ze&nbsp;které se&nbsp;linula smutná píseň foukaná a&nbsp;vdechovaná maličkou pikolou, ne&nbsp;větší než dětská kudla. A&nbsp;když pan Čopryš přestal hrát, bylo slyšet, jak tam na&nbsp;lavičce v&nbsp;křoví u&nbsp;plotu farní zahrady oddychuje, aby, když nabral sílu, zahrál Humoresku. To&nbsp;bylo jeho, ta&nbsp;Humoreska, hraná na&nbsp;foukací harmoniku s&nbsp;takovým citem a&nbsp;tak, že&nbsp;se&nbsp;lidé přestali pohybovat, aby ani křupot písku cestičky podle přístavu nenarušil tu&nbsp;píseň. Když pan Čopryš, strojvedoucí, skončil Humoresku, bylo ticho. Veliké ticho, byla slyšet každá vlnka řeky, rákosí. A&nbsp;z&nbsp;křoví vyšel docela zpocen pan Čopryš, ve&nbsp;světle měsíce byl jeho obličej potažený rtutí, měl křivé nohy a&nbsp;bříško, takový nos, jak mají malinké děti v&nbsp;kočárku, oddychoval, nabíral do&nbsp;plic vzduch, protože na&nbsp;tu&nbsp;malinkou pikolu hrál celým svým mohutným tělem. A&nbsp;já jsem se&nbsp;díval vzhůru, tam v&nbsp;okně kaplanky stála bílá zástěrka kuchařinky a&nbsp;pan děkan seděl v&nbsp;křesle a&nbsp;díval se&nbsp;na&nbsp;plynoucí měsíční řeku. Jednou, když jsem byl ještě ministrantem, jsem šel s&nbsp;panem děkanem zaopatřovat do&nbsp;vsi umírající selku, nesl jsem za&nbsp;bílého dne rozsvícenou lucernu, když jsme přišli za&nbsp;ves do&nbsp;polí, sekáči žhnuli žito, pan děkan jim řekl… Já&nbsp;bych si&nbsp;rád síknul. A&nbsp;sekáč utřel kosu a&nbsp;podal ji&nbsp;panu děkanovi, ostatní sekáči se&nbsp;usmívali, shovívavě, ale už&nbsp;jak pan děkan vzal kosu a&nbsp;rozkročil se, usmívali se&nbsp;každým mocným švihem kosy míň a&nbsp;míň. Pan děkan kosil a&nbsp;žito lehalo každým zabráním kosy přesně a&nbsp;zrovna tak, jako by&nbsp;patřil pan děkan k&nbsp;sekáčům. Když dokončil řadu, otočil se&nbsp;a&nbsp;podíval se&nbsp;na&nbsp;svoji práci, utřel si&nbsp;čelo, vrátil kosu a&nbsp;pěšinkou mezi poli jsem nesl dál rozsvícenou lucernu a&nbsp;pan děkan dál nesl v&nbsp;paténě svatou hostii, aby ji&nbsp;ve&nbsp;vsi podal umírající selce… Viděl jsem taky pana děkana, když se&nbsp;svážela žita, jak si&nbsp;sundal listrový kabát, tam v&nbsp;polích za&nbsp;pivovarem, vzal vidle a&nbsp;nakládal dva snopy najednou, nikdo mu&nbsp;nestačil odbírat snopy. Nejraději nakládal žita na&nbsp;polích Šafaříkových slečen, tam hospodáře dělala nejstarší dcera, která vypadala jako přestrojený chlap, chodila v&nbsp;holínkách a&nbsp;kouřila a&nbsp;dovedla vodit koně jako opravdový kočí. A&nbsp;její sestra jí&nbsp;pomáhala, ta&nbsp;zase byla tak hezounká jako kuchařinka z&nbsp;fary, ale uměla všechny práce na&nbsp;poli a&nbsp;v&nbsp;maštali. Tak pan děkan jim naložil všechna žita, všechno obilí. Pak docela zpocený, s&nbsp;kabátem pod paží se&nbsp;vracel podle řeky nazpátek do&nbsp;městečka. Jen jednou, když odebíral a&nbsp;rovnal snopy až&nbsp;do&nbsp;nejvyšších pater fůry, protože nikdo neuměl tak snopy křížem krážem rovnat jako pan děkan, spadl z&nbsp;fůry, ale jako zázrakem se&nbsp;mu&nbsp;nic nestalo, protože měl na&nbsp;sobě košili od&nbsp;firmy Milan Hendrych, Palackého ulice 156.</span></p>
          <p class="chunk" data-nb-ref-number="4" data-nb-words="726" data-nb-chars="4100"><span class="idea" data-nb-ref-number="4" id="idea4" data-nb-words="726" data-nb-chars="4100">Dnes jsem se&nbsp;odpoledne vracel ze&nbsp;školy. Rád jsem si&nbsp;vyskočil na&nbsp;zábradlí kamenného mostu a&nbsp;jako provazolezec pan Tříska jsem přeběhl most až&nbsp;na&nbsp;druhou stranu, na&nbsp;Zálabí, seskočil a&nbsp;kráčel dál. Dnes jsem se&nbsp;vracel domů zadem, přes železniční most. A&nbsp;když jsem vyběhl na&nbsp;pešunk, uviděl jsem na&nbsp;začátku mostu železné zábradlí, které stoupalo vzhůru, až&nbsp;ke&nbsp;konstrukci mostu. A&nbsp;vystoupil jsem na&nbsp;železniční most, přede mnou na&nbsp;druhou stranu se&nbsp;táhla železná lávka posetá nýty, kdyby jel vlak, tak bych si&nbsp;mohl sáhnout na&nbsp;komín, pode mnou křížem krážem byly propojeny traverzy, které zahýbaly daleko za&nbsp;mostem k&nbsp;pivovaru, který zářil béžovými zdmi za&nbsp;pivovarskou štěpnicí. A&nbsp;rozběhl jsem se, maličko jsem rozpřáhl ruce, uprostřed železničního mostu jsem se&nbsp;zastavil a&nbsp;díval se&nbsp;dolů. Za&nbsp;mostním pilířem se&nbsp;řeka čeřila a&nbsp;tvořila víry. Posadil jsem se, houpal jsem nohama, jako bych si&nbsp;máchal kotníky v&nbsp;řece, díval jsem se&nbsp;po&nbsp;proudu do&nbsp;dálky, až&nbsp;tam, kde za&nbsp;lukama a&nbsp;vrbičkama se&nbsp;tyčily vysoké topoly a&nbsp;ještě dál, na&nbsp;Komárenský ostrov, rozhlížel jsem se&nbsp;od&nbsp;trati do&nbsp;polí, tam za&nbsp;pešunkem stál povoz, koně s&nbsp;nakloněnými šíjemi vytahovali z&nbsp;hromady jetel růžák, viděl jsem, jak muž v&nbsp;bílé košili seče jetel, jak druhou kosou seče ženská, viděl jsem, jak druhá žena v&nbsp;šátku shrabuje posečený jetel na&nbsp;hromádky, do&nbsp;kupek. A&nbsp;zavřel jsem oči a&nbsp;slunce hřálo příjemně, nikdo nešel, na&nbsp;lodičce seděl rybář obrácený zády… A&nbsp;pak zaduněl most, celý most se&nbsp;otřásal, držel jsem se&nbsp;pevně železných trámů, a&nbsp;blížila se&nbsp;lokomotiva a&nbsp;celý most se&nbsp;prohýbal, hrozil, že&nbsp;se&nbsp;zlomí, ale lokomotiva pustila páru, docela jsem byl zahalený v&nbsp;mokré páře dýmnic a&nbsp;vůni kouře, ale lokomotiva s&nbsp;tendrem už&nbsp;zase vyjela na&nbsp;druhé straně lehce prohnutého mostu, a&nbsp;pak poslední vagón se&nbsp;rychle vzdaloval a&nbsp;odnášel s&nbsp;sebou nárazy kol a&nbsp;na konci vlaku sebou mrskala lucerna a&nbsp;destička s&nbsp;červenými výsečemi v&nbsp;bílém poli, že&nbsp;vlak se&nbsp;vzdaluje celý… Když mne zahalily páry a&nbsp;kouř lokomotivy a&nbsp;když se&nbsp;most tak třásl, div mne ze&nbsp;sebe neshodil, a&nbsp;slunce v&nbsp;kouři se&nbsp;zatmělo, neměl jsem strach, protože i&nbsp;kdybych spadl do&nbsp;řeky, nic by&nbsp;se&nbsp;mi&nbsp;nemohlo stát, protože jsem měl na&nbsp;sobě košili od&nbsp;Milana Hendrycha, Palackého ulice číslo 156. A&nbsp;vztyčil jsem se, a&nbsp;běžel jsem po&nbsp;vrchní fošně železničního mostu, tam na&nbsp;druhé straně řeky nakládali jetel růžák, a&nbsp;když jsem přeběhl most a&nbsp;díval jsem se&nbsp;dolů, viděl jsem, že&nbsp;ten muž v&nbsp;bílé košili není nikdo jiný než pan děkan. Stál po&nbsp;kolena v&nbsp;jeteli a&nbsp;odebíral na&nbsp;fůře růžák, vedle něj stála ponořená do&nbsp;jetele až&nbsp;po&nbsp;pás hezká slečna ze&nbsp;statku Šafaříkovic, její sestra v&nbsp;holínkách mocnými pohyby vzhůru házela ten jetel, pak vzala opratě a&nbsp;popojela o&nbsp;kupku dál a&nbsp;zase nabírala vidlemi ty&nbsp;červené paličky jetele a&nbsp;házela je&nbsp;vzhůru na&nbsp;fůru, kde odebíral pan děkan a&nbsp;rovnal na&nbsp;rozích jetel a&nbsp;měl ještě při tom čas, že&nbsp;házel hrsti jetele slečně do&nbsp;vlasů, a&nbsp;ona se&nbsp;smála, plné vlasy jetele, a&nbsp;když se&nbsp;přebrouzdala k&nbsp;panu děkanovi, vzala plnou hrst a&nbsp;vpletla do&nbsp;vlasů pana děkana ty&nbsp;červené květy. Tak pan děkan stál po&nbsp;pás v&nbsp;jeteli, fůra už&nbsp;byla tak plná, že&nbsp;na&nbsp;ně&nbsp;selka dole neviděla, musela si&nbsp;stoupnout na&nbsp;špičky, aby dotáhla jetel vidlema až&nbsp;nahoru, kde se&nbsp;jen objevily ruce pana děkana, které odebraly růžák. A&nbsp;selka vzala opratě a&nbsp;dojela k&nbsp;poslední kupě a&nbsp;vůz drkotal, a&nbsp;já jsem se&nbsp;díval shora, shůry mostu, jak pan děkan najednou padnul na&nbsp;slečnu v&nbsp;tom jeteli, tak ležel na&nbsp;slečně zasypané květy jetele růžáku a&nbsp;najednou pan děkan sklonil svoji hlavu plnou červených květů a&nbsp;políbil, tak dlouho líbal slečnu, která obě dlaně zavřela nad jeho týlem, a&nbsp;tak vůz drkotal, koně zabírali, kůže se&nbsp;jim vrásnila na&nbsp;mohutných kýtách, ale pan děkan ležel na&nbsp;slečně a&nbsp;líbal ji, ona měla roztažené nohy a&nbsp;otevřené oči se&nbsp;dívaly do&nbsp;nebe. Selka zastavila koně, nabrala z&nbsp;kupky na&nbsp;vidle náruč čerstvého jetele, ale nikdo neodebíral ten jetel, pan děkan ležel v&nbsp;jeteli na&nbsp;slečně ze&nbsp;statku, oba zasypaní ve&nbsp;vlasech a&nbsp;na obličeji jetelovými červenými květy, se&nbsp;dlouze líbali, snad oba omdleli. Ale já&nbsp;jsem věděl, že&nbsp;panu děkanovi se&nbsp;nemůže nic stát, protože tu&nbsp;bílou košili si&nbsp;koupil od&nbsp;firmy Milan Hendrych, Palackého ulice 156.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_018.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>