<!DOCTYPE html>
<html lang="en">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Rakouský vítěz">
    <meta name="apple-mobile-web-app-capable" content="yes">
    <title>Rakouský vítěz</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./krasosmutneni_023.html">
    <link rel="next" href="./krasosmutneni_025.html">
    <meta name="nb-order" content="21">
    <link rel="self" href="krasosmutneni_024.html">
    <meta name="nb-identifier" content="hrabal-krasosmutneni-cd08a41">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2114" data-nb-chars="12397">
    <nav role="doc-toc">
      <li><a href="krasosmutneni_005.html">Mořská panna</a></li>
      <li><a href="krasosmutneni_006.html">Čtvereční centimetr za šedesát korun</a></li>
      <li><a href="krasosmutneni_007.html">Každý den zázrak</a></li>
      <li><a href="krasosmutneni_008.html">Rozdělený byt</a></li>
      <li><a href="krasosmutneni_009.html">Znesvěcený rozdělovač</a></li>
      <li><a href="krasosmutneni_010.html">Úmrtí v&nbsp;rodině</a></li>
      <li><a href="krasosmutneni_011.html">Řidič pražských tramvají</a></li>
      <li><a href="krasosmutneni_012.html">Veřejné osvětlení</a></li>
      <li><a href="krasosmutneni_013.html">Myš ukradla dítěti cumel</a></li>
      <li><a href="krasosmutneni_014.html">Krasosmutnění</a></li>
      <li><a href="krasosmutneni_015.html">Ovčí hubičky</a></li>
      <li><a href="krasosmutneni_016.html">Když umře hospodář, pláče i&nbsp;dobytek</a></li>
      <li><a href="krasosmutneni_017.html">Jetel růžák</a></li>
      <li><a href="krasosmutneni_018.html">Návrat ztraceného strýce</a></li>
      <li><a href="krasosmutneni_019.html">Škodovka čtyřistatřicítka</a></li>
      <li><a href="krasosmutneni_020.html">Krásná řeznice</a></li>
      <li><a href="krasosmutneni_021.html">Hudebníci ze Šumavy</a></li>
      <li><a href="krasosmutneni_022.html">Sextánka</a></li>
      <li><a href="krasosmutneni_023.html">Armagedon</a></li>
      <li><a href="krasosmutneni_024.html">Rakouský vítěz</a></li>
      <li><a href="krasosmutneni_025.html">Žlutý pták</a></li>
      <li><a href="krasosmutneni_026.html">Altánek z&nbsp;proutí</a></li>
      <li><a href="krasosmutneni_027.html">Kmotříček</a></li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_023.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="14"><span class="idea" data-nb-ref-number="1" id="idea1" data-nb-words="2" data-nb-chars="14">Rakouský vítěz</span></h1>
        <section>
          <p class="chunk" data-nb-ref-number="2" data-nb-words="133" data-nb-chars="734"><span class="idea" data-nb-ref-number="2" id="idea2" data-nb-words="133" data-nb-chars="734">Na&nbsp;náměstí, pod podloubím, tam jak se&nbsp;šlo do&nbsp;školy, měl knihkupectví a&nbsp;papírnictví pan Fuchs. Ten neprodal knihu jen tak. Napřed se&nbsp;vyptal, na&nbsp;co&nbsp;ta&nbsp;kniha je, pro koho, potom o&nbsp;té knize udělal přednášku a&nbsp;teprve pak ji&nbsp;prodal. Byl nerad, když to&nbsp;byla vzácná kniha, nerad se&nbsp;jí&nbsp;zbavoval, a&nbsp;když, tak ihned si&nbsp;nechal z&nbsp;Prahy poslat tu&nbsp;samou knihu, aby ji&nbsp;měl v&nbsp;regále. A&nbsp;že byl rok v&nbsp;Indii, tak od&nbsp;té&nbsp;doby měl takové krásné oči. Když prodával knihy v&nbsp;přítmí kvelbu, zářily tam ty&nbsp;jeho oči, veliké hnědé oči malinko posunuté, zrovna tak, jako když tatínek měl špatně seřízené reflektory na&nbsp;škodovce čtyřistatřicítce. Jedním reflektorem se&nbsp;díval do&nbsp;příkopu a&nbsp;druhým k&nbsp;nebi. A&nbsp;každému, koho měl pan Fuchs rád, tak každému zasvěceně pravil.</span></p>
          <p class="chunk" data-nb-ref-number="3" data-nb-words="6" data-nb-chars="35"><span class="idea" data-nb-ref-number="3" id="idea3" data-nb-words="6" data-nb-chars="35">Lepší se&nbsp;to&nbsp;v&nbsp;oblastech duchovních.</span></p>
          <p class="chunk" data-nb-ref-number="4" data-nb-words="456" data-nb-chars="2680"><span class="idea" data-nb-ref-number="4" id="idea4" data-nb-words="456" data-nb-chars="2680">A&nbsp;podíval se&nbsp;těma svýma špatně seřízenýma očima, jedním okem do&nbsp;samé věčnosti a&nbsp;druhým se&nbsp;uzemnil k&nbsp;zemi. Byl vegetarián a&nbsp;kupoval jen tu&nbsp;zeleninu, která nebyla hnojena fekáliemi, poznal to&nbsp;vždycky na&nbsp;trhu podle kroužkování košťálu, hnědými soustřednými kroužky. A&nbsp;já jsem měl rád pana Fuchse až&nbsp;teprve za&nbsp;války, když nebyl benzín a&nbsp;tu svoji Lanciu, tak dlouhé auto, jakým jezdili jen králové, tu&nbsp;svoji otevřenou Lanciu si&nbsp;dal zřídit na&nbsp;dřevoplyn. Nad zadním sedadlem se&nbsp;tyčily dva veliké zavřené sudy, tak veliké jako dvoje kamna značky Musgraves číslo 14. A&nbsp;každou sobotu přišli strojníci, v&nbsp;průjezdu knihkupectví, zatopili v&nbsp;těch kamnech, nasypali bukové kostky, a&nbsp;když byl dostatek plynu, pan Fuchs si&nbsp;vzal bílé šaty, nasedl do&nbsp;Lancie a&nbsp;vyjel na&nbsp;svoji projížďku městečkem. Bylo to&nbsp;krásné, když vyjel na&nbsp;náměstí. Dva strojníci stáli vzadu s&nbsp;háky, jako když knížepán Thurn-Taxis jel ve&nbsp;slavnostním kočáře a&nbsp;vzadu stáli dva livrejovaní sloužící se&nbsp;založenýma rukama. A&nbsp;pan Fuchs projížděl ulicemi a&nbsp;uličkami, jel pomalu a&nbsp;každému, kdo se&nbsp;zastavil, tak řekl, že&nbsp;se&nbsp;to&nbsp;už&nbsp;lepší v&nbsp;oblastech duchovních. Pak vjel na&nbsp;náměstí, objel dvakrát čestné kolo, strojníci šarovali háky v&nbsp;kotlích, ze&nbsp;kterých stoupal dým a&nbsp;kouř, knihkupec měl zdviženou hlavu a&nbsp;jedním okem se&nbsp;díval do&nbsp;samotného srdce nekonečna a&nbsp;druhým na&nbsp;dláždění a&nbsp;tak zase vjížděl do&nbsp;průjezdu. Ale skoro pokaždé se&nbsp;tam nevešel, byl ten průjezd tak úzký, jako když vjíždí píst do&nbsp;válce motoru, že&nbsp;pokaždé zachytil blatníkem a&nbsp;strojníci museli pak heverem narovnat Lanciu tak, aby dojela až&nbsp;na&nbsp;dvůr. Byla ta&nbsp;Lancia tak veliká, že&nbsp;do&nbsp;garáže se&nbsp;vešel jen chladič, ostatní část auta byla celá na&nbsp;dvoře. Také v&nbsp;pivovaře strojníci zřídili nákladní auto na&nbsp;dřevoplyn. A&nbsp;protože nikdo nechtěl jezdit se&nbsp;šoférem jako závozník, určil pan podstarší, aby jezdil strýc Pepin. A&nbsp;tak strýc už&nbsp;ráno čistil kotle od&nbsp;včerejška a&nbsp;zatápěl a&nbsp;pak sypal z&nbsp;pytlů dřevěné kostičky, které když vzlínaly modrým plamínkem, tvořily dřevoplyn. Teprve pak nakládali pivovarští na&nbsp;náklaďák pivo a&nbsp;bečky ledu. Strýc Pepin, ozbrojený dlouhými háky jako kopím, stál za&nbsp;kabinou a&nbsp;za jízdy šaroval v&nbsp;kotlích a&nbsp;pak teprve přelezl na&nbsp;stupačku a&nbsp;vešel do&nbsp;kabiny. Ale strojníci asi udělali při montování kotlů nějakou chybu, náklaďák každých pět set metrů zpomaloval, a&nbsp;tak strýc Pepin raději stál tam u&nbsp;kotle a&nbsp;roštoval hákem tak, že&nbsp;od&nbsp;sazí a&nbsp;kouře byl docela černý na&nbsp;rukách a&nbsp;ve tváři. A&nbsp;šofér měl rád legraci, pořád se&nbsp;smál a&nbsp;radoval z&nbsp;trhané jízdy své nákladní pragovky, a&nbsp;když na&nbsp;náměstí bylo hodně lidí, zastavil se&nbsp;a&nbsp;řekl. Pane Josef, nějak se&nbsp;mi&nbsp;to&nbsp;nelíbí, jděte zaroštovat! A&nbsp;strýc Pepin už&nbsp;stál u&nbsp;dvou kotlů, zvedl víka zastrčil háky. A&nbsp;šofér poznamenal.</span></p>
          <p class="chunk" data-nb-ref-number="5" data-nb-words="8" data-nb-chars="49"><span class="idea" data-nb-ref-number="5" id="idea5" data-nb-words="8" data-nb-chars="49">Stejně jste za&nbsp;války vynášel popelníky od&nbsp;kanónů.</span></p>
          <p class="chunk" data-nb-ref-number="6" data-nb-words="53" data-nb-chars="302"><span class="idea" data-nb-ref-number="6" id="idea6" data-nb-words="53" data-nb-chars="302">Cože, vy&nbsp;vole? zařval strýc Pepin začal roštovat pod kotly tak, že&nbsp;lítaly jiskry a&nbsp;z&nbsp;útrob vyletěl dým, který nad autem chytil, a&nbsp;ozvala se&nbsp;rána, která srazila strýce a&nbsp;zasypala zvědavce sazemi a&nbsp;kouřem. Ale strýc Pepin, docela s&nbsp;ohořelým obočím, obsypaný sazemi, držel hák jako svatý Jiří kopí a&nbsp;řval.</span></p>
          <p class="chunk" data-nb-ref-number="7" data-nb-words="24" data-nb-chars="140"><span class="idea" data-nb-ref-number="7" id="idea7" data-nb-words="24" data-nb-chars="140">Vy&nbsp;vole, copak kanón má&nbsp;popelníky? To&nbsp;kdybyste řekl zupákovi Brčulovi, tak vás pleští a&nbsp;zašlape do&nbsp;země jako chrousta! Vy&nbsp;vole! Krávo jeden!</span></p>
          <p class="chunk" data-nb-ref-number="8" data-nb-words="392" data-nb-chars="2280"><span class="idea" data-nb-ref-number="8" id="idea8" data-nb-words="392" data-nb-chars="2280">A&nbsp;zavřel víko a&nbsp;utáhl šrouby, a&nbsp;než nasedl do&nbsp;kabiny, tak volal na&nbsp;zvědavce, kteří vykukovali z&nbsp;podloubí. Rakouské voják zase slavně zvítězil. A&nbsp;nákladní auto se&nbsp;zase rozjelo. Tak nějak strojníci špatně sestavili kotle na&nbsp;dřevoplyn, protože pragovka pořád rozvážela pivo trhavými pohyby, jako by&nbsp;měla škytavku. Ale já&nbsp;jsem si&nbsp;myslel, že&nbsp;to&nbsp;je&nbsp;taková jízda tím, že&nbsp;šofér se&nbsp;rád smál, a&nbsp;jak se&nbsp;smál, tak slzel a&nbsp;v&nbsp;záchvatech smíchu trhal volantem. Taky uměl ten šofér zapínat a&nbsp;vypínat motor tak, že&nbsp;z&nbsp;výfuku se&nbsp;ozvaly takové rány, že&nbsp;lidé se&nbsp;lekali tak, že&nbsp;zalehli nebo co&nbsp;nejrychleji vběhli za&nbsp;roh nebo do&nbsp;krámků. Když jsem kamarádil s&nbsp;Křesílkem, se&nbsp;žákem, který vyšel pátou třídu a&nbsp;který se&nbsp;nenaučil ani psát, ani číst, tak jsme chodívali v&nbsp;čas pohřbu do&nbsp;obecního dvora. Tam bydlel Poupa, který taky vyšel pátou třídu, kterou opakoval zrovna tak jako Křesílek tak dlouho, až&nbsp;mu&nbsp;bylo čtrnáct let. Seděli v&nbsp;zadní lavici, už&nbsp;se&nbsp;holili, hráli v&nbsp;zadní lavici karty a&nbsp;někdy si&nbsp;přinesli i&nbsp;pivo. Pan řídící učitel dělal, jako by&nbsp;ve&nbsp;třídě vůbec nebyli. Tak ve&nbsp;sklepě obecního dvora, když zrovna drkotal kolem pohřeb, Poupa měl vzduchovku a&nbsp;otevřeným okýnkem ve&nbsp;sklepě vystřelil brok do&nbsp;kýty černého pohřebního valacha. A&nbsp;pak jsme se&nbsp;jen dívali. Pohřební kůň se&nbsp;rozeběhl, kočímu se&nbsp;rozviklal na&nbsp;hlavě ten pohřební klobouk s&nbsp;kohoutím peřím, div nespadl z&nbsp;toho vysokého kozlíku. A&nbsp;vůz s&nbsp;rakví div nevjel do&nbsp;pana děkana s&nbsp;ministranty. Museli běžet, ministrant s&nbsp;křížkem běžel taky, aby jej nezajel pohřební vůz, a&nbsp;sbor zpěváků taky přidal do&nbsp;klusu a&nbsp;vůz se&nbsp;kymácel a&nbsp;koně trapovali a&nbsp;tak se&nbsp;shazovaly pohřební věnce. Pohřební hosté se&nbsp;rozeběhli taky, aby vyrovnali průvodem krok, sbírali spadlé věnce a&nbsp;až u&nbsp;malého nádraží se&nbsp;koně uklidnili a&nbsp;průvod se&nbsp;srovnal. Když byla hudba, tak muzikanti, jak běželi, tak přestali hrát, ale než přestali, tak jim jeden nástroj po&nbsp;druhém selhával, tak nějak ta&nbsp;pohřební muzika se&nbsp;zastavovala, jako když hraje gramofonová deska a&nbsp;málo natažené péro. A&nbsp;já a&nbsp;Křesílek a&nbsp;Poupa jsme seděli ve&nbsp;sklepě obecního dvora a&nbsp;smáli jsme se, jako bychom byli v&nbsp;biografu na&nbsp;nějaké grotesce se&nbsp;Chaplinem. Smáli jsme se&nbsp;zrovna tak jako šofér pivovaru, který když míjel pohřeb tím nákladním autem na&nbsp;dřevoplyn, tak uprostřed silnice před křížkem pohřebního průvodu zastavil.</span></p>
          <p class="chunk" data-nb-ref-number="9" data-nb-words="228" data-nb-chars="1344"><span class="idea" data-nb-ref-number="9" id="idea9" data-nb-words="228" data-nb-chars="1344">Pane Josef, nějak mají kotle špatný tah! Řekl. A&nbsp;strýc Pepin černý jako ďábel vyskočil za&nbsp;kabinu, odšrouboval víka, a&nbsp;když se&nbsp;pohřební průvod vyhnul a&nbsp;míjel teskně hrající hudbou pragovku, strýc Pepin zatloukl pajsrem na&nbsp;stěny kotle, šofér, tak jak to&nbsp;uměl, zapnul motor a&nbsp;vypnul… a&nbsp;ozvala se&nbsp;hrozná rána a&nbsp;z&nbsp;obou kotlů na&nbsp;bukové kostičky vyletěl černý kouř a&nbsp;do vzduchu sršely saze a&nbsp;dým, dokonce sám šofér se&nbsp;polekal, protože pragovka padla na&nbsp;zadek, panáčkovala a&nbsp;sudy se&nbsp;hrnuly na&nbsp;strýce, tak tak vyskočil na&nbsp;střechu kabiny a&nbsp;náklaďák zase padnul na&nbsp;přední kola, jak houpací kůň. A&nbsp;já a&nbsp;Křesílek s&nbsp;Poupou jsme stáli v&nbsp;sklepě okénka obecního dvora, Poupa před malinkou chvílí vystřelil maličký brok ze&nbsp;vzduchovky, a&nbsp;když jsme se&nbsp;dívali ze&nbsp;tmy sklepa do&nbsp;ulice plné slunce, polekali jsme se&nbsp;toho, co&nbsp;vyvedl jediný brok vzduchovky. Nad pohřební vůz vyletěl dým a&nbsp;jiskry, jako z&nbsp;komína zaoceánského parníku, pohřební valaši se&nbsp;polekali a&nbsp;trapovali, zpěváci utíkali před koňmi a&nbsp;pohřební hosté běželi, aby vyrovnali vzdálenost. Lekali jsme se&nbsp;ve&nbsp;sklepě obecního dvora tak, že&nbsp;Poupa zahrabal do&nbsp;uhlí tu&nbsp;vzduchovku. A&nbsp;když pohřební průvod zmizel, stálo tam nákladní auto, dvě hrozné rány vyšlehly z&nbsp;výfuku a&nbsp;strýc Pepin stál s&nbsp;ohořelým kabátem nad kotly na&nbsp;dřevoplyn, hořel mu&nbsp;kšilt čepice, a&nbsp;strýc Pepin volal. Rakouské voják zase slavně zvítězil!</span></p>
          <p class="chunk" data-nb-ref-number="10" data-nb-words="472" data-nb-chars="2770"><span class="idea" data-nb-ref-number="10" id="idea10" data-nb-words="472" data-nb-chars="2770">Ráno před Božím tělem telefonoval hostinský z&nbsp;Katolického domu, že&nbsp;mu&nbsp;došlo pivo. Tak šofér naložil sudy a&nbsp;se strýcem přijeli na&nbsp;náměstí, kde do&nbsp;čtyř světových stran byly postaveny malé oltáře, takové besídky z&nbsp;čerstvě nařezaných břízek, hostinský poručil, aby auto zajelo až&nbsp;na&nbsp;chodník, aby nerušilo slavnostní průvod. A&nbsp;od kostela vyšel ten průvod, chlapci a&nbsp;holčičky v&nbsp;čele nesli stovky košíčků zdobených květinami a&nbsp;krepovým papírem a&nbsp;sypali okvětní lístky růží a&nbsp;pivoněk, hudba hrála a&nbsp;ve středu průvodu pan děkan pod baldachýnem nesl monstranci, ten baldachýn drželi na&nbsp;žerdích čtyři tlustí katolíci, měli přes prsa šerpy a&nbsp;kráčeli v&nbsp;rytmu hudby a&nbsp;za baldachýnem šli věřící, všichni v&nbsp;nových šatech a&nbsp;každý držel v&nbsp;prstech kytku květin. Když skončila pobožnost u&nbsp;druhého oltáře, to&nbsp;byl takový divný zvyk, zatímco průvod modře a&nbsp;bíle oblečených dětí kráčel už&nbsp;dál, věřící se&nbsp;vrhli na&nbsp;březové stromečky a&nbsp;viděl jsem, jak se&nbsp;ta&nbsp;besídka kácí a&nbsp;jak věřící rvou březové větvičky, docela rozlámali břízky a&nbsp;udělali si&nbsp;z&nbsp;větviček kytice a&nbsp;doběhli průvod a&nbsp;zanechali za&nbsp;sebou v&nbsp;březovém háječku větrnou smršť. Viděl jsem v&nbsp;průvodu už&nbsp;na&nbsp;dálku, jak po&nbsp;líze strýc Pepin skuluje sudy a&nbsp;rovnou dolů do&nbsp;sklepa, viděl jsem na&nbsp;náklaďáku veselého šoféra, jak připravuje poslední sud. A&nbsp;průvod se&nbsp;zastavil u&nbsp;Katolického domu, drůžičky obsluhovaly pana děkana, který položil monstranci na&nbsp;oltář, hluboce se&nbsp;uklonil a&nbsp;sloužil rychlou mši. Sypal jsem kvítí, a&nbsp;když se&nbsp;průvod pohnul k&nbsp;poslednímu oltáři a&nbsp;pan děkan zase kráčel pod baldachýnem a&nbsp;věřící se&nbsp;vrhli na&nbsp;břízky, viděl jsem, jak šofér sedí už&nbsp;v&nbsp;kabině a&nbsp;cosi šeptá strýci, a&nbsp;strýc vyskočil na&nbsp;auto a&nbsp;odšrouboval víko a&nbsp;zaroštoval hákem. Ale jak tam zašaroval v&nbsp;útrobách, vznítil se&nbsp;plyn a&nbsp;mour a&nbsp;ohromná rána otřásla náměstím a&nbsp;do vzduchu vyletěl nad březový hájíček kolem oltáře oblak, který se&nbsp;vznítil. A&nbsp;družičky a&nbsp;chlapci v&nbsp;modrých šatech padli na&nbsp;košíčky a&nbsp;okvětní lístky, košíčky silou vzduchu se&nbsp;kutálely do&nbsp;náměstí, poskakovaly jako živé, celý ten březový hájíček se&nbsp;skácel na&nbsp;věřící a&nbsp;průvan zvedl a&nbsp;vytrhl ze&nbsp;žerdí baldachýn, který se&nbsp;zvedl jako balón, plachtil chvíli nad náměstím jako létající perský koberec a&nbsp;padl na&nbsp;strýce a&nbsp;zavalil jej nad otevřeným kotlem na&nbsp;dřevoplyn. Jediný pan děkan, dík tomu, že&nbsp;byl tak těžký a&nbsp;držel se&nbsp;monstrance, ten stál, pořád se&nbsp;držel monstrance a&nbsp;čekal, až&nbsp;opadne dým a&nbsp;kouř a&nbsp;saze. A&nbsp;šofér přidal plyn a&nbsp;zase rychle ubral a&nbsp;dvě rány z&nbsp;výfuku, to&nbsp;byly dvě tečky za&nbsp;tím slavným Božím tělem. Strýc Pepin se&nbsp;vymotával volnou rukou z&nbsp;baldachýnu, když opadl kouř, zdvihali se&nbsp;muzikanti, které povalil výbuch na&nbsp;chodník, ale mosazné nástroje si&nbsp;pořád tiskli na&nbsp;prsa. Strýc Pepin se&nbsp;vymotal z&nbsp;baldachýnu, stál s&nbsp;hákem nad kouřícím kotlem a&nbsp;volal. Rakouské, císařské voják je&nbsp;zase vítězem!</span></p>
          <p class="chunk" data-nb-ref-number="11" data-nb-words="79" data-nb-chars="507"><span class="idea" data-nb-ref-number="11" id="idea11" data-nb-words="79" data-nb-chars="507">To&nbsp;odpoledne, když nákladní auto složilo pivo u&nbsp;Vejvodů, když hostinský pan Vejvoda nabídl šoférovi a&nbsp;strýci guláš z&nbsp;kozy, když dojedli, usedli do&nbsp;kabiny nákladního auta. A&nbsp;šofér, který už&nbsp;odpoledne od&nbsp;skládání sudů byl unavený a&nbsp;smutný, najednou se&nbsp;usmál. Z&nbsp;dálky bylo slyšet zpěv říšských vojáků, kteří se&nbsp;vraceli z&nbsp;cvičení do&nbsp;kasáren, rota vojáků hannoverské důstojnické školy, byl slyšet mlaskot jejich holínek od&nbsp;dláždění a&nbsp;zpívali vojenskou písničku. Šofér se&nbsp;pokoušel nastartovat, ale motor nechytil.</span></p>
          <p class="chunk" data-nb-ref-number="12" data-nb-words="7" data-nb-chars="48"><span class="idea" data-nb-ref-number="12" id="idea12" data-nb-words="7" data-nb-chars="48">Pane Josef, řekl, budeme muset přiložit špalíky.</span></p>
          <p class="chunk" data-nb-ref-number="13" data-nb-words="5" data-nb-chars="29"><span class="idea" data-nb-ref-number="13" id="idea13" data-nb-words="5" data-nb-chars="29">A&nbsp;pořádně v&nbsp;kotli zaroštovat.</span></p>
          <p class="chunk" data-nb-ref-number="14" data-nb-words="191" data-nb-chars="1109"><span class="idea" data-nb-ref-number="14" id="idea14" data-nb-words="191" data-nb-chars="1109">A&nbsp;rota hannoverské školy vyšla od&nbsp;Kulichova pekařství, strýc Pepin odšroubovával víko a&nbsp;vojáci začali zpívat… Die Fahne hoch… SA&nbsp;marschiert… A&nbsp;kráčeli kolem náklaďáku, strýc Pepin hákem zaroštoval tak, jak mu&nbsp;poručil šofér, a&nbsp;zase se&nbsp;v&nbsp;kotli vznítily plyny a&nbsp;do vzduchu nad kráčející hannoverskou školou vyletěl rudý oblak, chytil ve&nbsp;vzduchu a&nbsp;rozprskl se&nbsp;a&nbsp;padal v&nbsp;sazích a&nbsp;mouru na&nbsp;vojáky, kteří padli na&nbsp;dláždění, rozprchli se&nbsp;a&nbsp;přískoky se&nbsp;kryli za&nbsp;nákladním autem, kouřem se&nbsp;ozývaly vojenské povely, občané prchali ulicí, vbíhali do&nbsp;domů a&nbsp;krámů, a&nbsp;když padl kouř a&nbsp;velitel roty s&nbsp;vytaženým revolverem skočil na&nbsp;stupačku kabiny a&nbsp;odtrhl dveře vozu, tam seděl šofér, obě ruce měl na&nbsp;volantu, a&nbsp;když ubral plyn a&nbsp;zase rychle přidal, z&nbsp;výfuku se&nbsp;ozvaly dvě mocné rány, velitel roty zase padl k&nbsp;zemi a&nbsp;plížil se&nbsp;kryt sajtnami náklaďáku ke&nbsp;svým vojákům, ukrytým za&nbsp;zadními koly. A&nbsp;pak se&nbsp;vojáci odhodlali a&nbsp;vyskočili, rychle otočili a&nbsp;mířili na&nbsp;strýce Pepina, který stál u&nbsp;kabiny a&nbsp;hákem šaroval v&nbsp;kotli, pak vzal pytel a&nbsp;sypal bukové kostky do&nbsp;černých útrob plechových kotlů, pak zaklopil víka, utáhl šrouby.</span></p>
          <p class="chunk" data-nb-ref-number="15" data-nb-words="2" data-nb-chars="9"><span class="idea" data-nb-ref-number="15" id="idea15" data-nb-words="2" data-nb-chars="9">A&nbsp;hlásil.</span></p>
          <p class="chunk" data-nb-ref-number="16" data-nb-words="3" data-nb-chars="24"><span class="idea" data-nb-ref-number="16" id="idea16" data-nb-words="3" data-nb-chars="24">Melde gehorsam, fertig!<sup id="fnref:1"><a href="#fn:1" class="footnote-ref" role="doc-noteref">1</a></sup></span></p>
          <p class="chunk" data-nb-ref-number="17" data-nb-words="20" data-nb-chars="119"><span class="idea" data-nb-ref-number="17" id="idea17" data-nb-words="20" data-nb-chars="119">Rota hannoverské školy se&nbsp;seřadila, velitel vykročil a&nbsp;říšští vojáci se&nbsp;vraceli z&nbsp;cvičení v&nbsp;plné polní a&nbsp;začali zpívat.</span></p>
          <p class="chunk" data-nb-ref-number="18" data-nb-words="21" data-nb-chars="128"><span class="idea" data-nb-ref-number="18" id="idea18" data-nb-words="21" data-nb-chars="128">Denn wir fahren, denn wir fahren, gegen Engeland… Strýc Pepin nasedal do&nbsp;náklaďáku a&nbsp;zvolal na&nbsp;občany, kteří vycházeli z&nbsp;úkrytů.</span></p>
          <p class="chunk" data-nb-ref-number="19" data-nb-words="6" data-nb-chars="38"><span class="idea" data-nb-ref-number="19" id="idea19" data-nb-words="6" data-nb-chars="38">Jako vždycky, rakouské voják je&nbsp;vítěz!</span></p>
        </section>
        <section>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="20" data-nb-words="6" data-nb-chars="38"><span class="idea" data-nb-ref-number="20" id="idea20" data-nb-words="6" data-nb-chars="38"><p>Poslušně hlásím, hotovo! <em>Pozn. red.</em> <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_025.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>