<!DOCTYPE html>
<html>
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Rozdělený byt">
    <meta name="apple-mobile-web-app-capable" content="yes">
    <title>Rozdělený byt</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="3">
    <link rel="prev" href="./krasosmutneni_007.html">
    <link rel="next" href="./krasosmutneni_009.html">
    <link rel="self" href="krasosmutneni_008.html">
    <meta name="identifier" content="hrabal-krasosmutneni-140b93c">
    <meta name="role" content="chapter">
  </head>
  <body data-nb-words="2671" data-nb-chars="15224" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_007.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="13"><span class="idea" data-nb-ref-number="1" id="idea1" data-nb-words="2" data-nb-chars="13">Rozdělený byt</span></h1>
        <p class="chunk" data-nb-ref-number="2" id="chunk2" data-nb-words="346" data-nb-chars="1956"><span class="idea" data-nb-ref-number="2" id="idea2" data-nb-words="346" data-nb-chars="1956">Doma jsme měli dvě kočky. Matka měla svého kocoura Celestýna, Celdu, otec svoji kočenku Militku. Celda, ten si&nbsp;mohl dovolit skoro všecko. Když spal na&nbsp;stole v&nbsp;kuchyni a&nbsp;zrovna byl čas k&nbsp;obědu, maminka prostřela v&nbsp;pokoji. Když spal na&nbsp;stole v&nbsp;pokoji a&nbsp;Militka na&nbsp;stole v&nbsp;kuchyni, tak jsme seděli na&nbsp;stoličkách a&nbsp;jídlo jsme měli na&nbsp;talířích na&nbsp;kolenou. Když ráno obě kočky se&nbsp;vrátily ze&nbsp;svých nočních cest docela promáčené rosou nebo zablácené od&nbsp;deště, tak rovnou vyskočily na&nbsp;vystlanou postel. Matka jim v&nbsp;tom nebránila, ale když přišel někdo na&nbsp;návštěvu a&nbsp;dal si&nbsp;klobouk na&nbsp;postel, matka vzala ten klobouk a&nbsp;pověsila jej na&nbsp;věšák. Když maminka šla večer do&nbsp;divadla na&nbsp;zkoušku, tak Celestýn ji&nbsp;doprovázel až&nbsp;na&nbsp;most, tam se&nbsp;schoval v&nbsp;křoví pod trafikou, a&nbsp;když se&nbsp;matka vracela, vyskočil a&nbsp;zase ji&nbsp;doprovázel nazpátek domů, do&nbsp;pivovaru. Otec zase měl svoji Militku, která za&nbsp;ním chodila i&nbsp;do kanceláře, dokonce i&nbsp;montovat Oriona. A&nbsp;když tatínek nikoho nepřemluvil, aby s&nbsp;ním montoval, tak vždycky Militka seděla na&nbsp;ponku, otec tak, jak rozmontovával motor, vyjmenovával a&nbsp;ukazoval Militce všechny součástky a&nbsp;kočka přivírala oči a&nbsp;potřásala v&nbsp;mozku obrazem tatínka, protože byla do&nbsp;něj zamilovaná. Celda měl otce taky rád, ale jen tak, že&nbsp;tatínek má&nbsp;rád maminku, do&nbsp;které se&nbsp;Celda zamiloval až&nbsp;po&nbsp;uši. A&nbsp;aby se&nbsp;otci zavděčil a&nbsp;ukázal mu, že&nbsp;v&nbsp;domě není nadarmo, tak každé ráno, když se&nbsp;otec probudil a&nbsp;díval se, jaké je&nbsp;venku počasí, pokaždé na&nbsp;okně byly vyrovnané Celdou nachytané myši, někdy i&nbsp;krysy. A&nbsp;otec je&nbsp;musel hákem od&nbsp;kamen dávat na&nbsp;lopatku a&nbsp;házet v&nbsp;zimě do&nbsp;rozpálených musgrávek číslo čtrnáct. V&nbsp;létě pak v&nbsp;kbelíku na&nbsp;uhlí je&nbsp;nosit až&nbsp;ke&nbsp;chlévům, vidlema nadzvednout hnůj a&nbsp;tam je&nbsp;pohřbít. Celda vážil čtyři a&nbsp;půl kilogramu. Nejdřív jsem zvážil sebe, a&nbsp;potom jsem vzal Celdu do&nbsp;náručí a&nbsp;zvážil kocoura. Když Celestýn byl zamilovaný, tak nepřišel domů někdy i&nbsp;čtrnáct dní. Matka často vstávala, v&nbsp;noci otevírala okno, pak dveře a&nbsp;volala do&nbsp;noci.</span></p>
        <p class="chunk" data-nb-ref-number="3" id="chunk3" data-nb-words="2" data-nb-chars="17"><span class="idea" data-nb-ref-number="3" id="idea3" data-nb-words="2" data-nb-chars="17">Celestýne, Celdo!</span></p>
        <p class="chunk" data-nb-ref-number="4" id="chunk4" data-nb-words="938" data-nb-chars="5298"><span class="idea" data-nb-ref-number="4" id="idea4" data-nb-words="938" data-nb-chars="5298">A&nbsp;naslouchala, ale Celestýn se&nbsp;nevracel. Jednou se&nbsp;nevrátil, ač&nbsp;zamilovaný nebyl. Matka marně volala do&nbsp;noci, marně vstávala za&nbsp;úsvitu a&nbsp;z&nbsp;prahu volala a&nbsp;pak naslouchala, ale Celestýn nepřišel. A&nbsp;pak chodila ke&nbsp;sladovně a&nbsp;volala do&nbsp;sopouchů a&nbsp;větracích kanálů, až&nbsp;jednou se&nbsp;jí&nbsp;zdálo, že&nbsp;v&nbsp;jednom tom větráku je&nbsp;slyšet mňoukání. Musel jsem se&nbsp;celý vsoukat do&nbsp;toho otvoru nad humnami a&nbsp;volat Celestýna. A&nbsp;i já&nbsp;jsem uslyšel tenké mňoukání, spíš žalostný nářek. A&nbsp;otec vzal všechny klíče a&nbsp;otvírali jsme sklady ječmene a&nbsp;sladu, ale Celestýn nebyl. Až&nbsp;poslední dveře, které vedly na&nbsp;půdu, kde byla veliká nastírací káď, takový obrovský trychtýř, který na&nbsp;dně měl uzávěr a&nbsp;kterým se&nbsp;mokrý ječmen pouštěl rovnou na&nbsp;humna, tam ze&nbsp;dna bylo slyšet mňoukání a&nbsp;žbluňkání. A&nbsp;když otec posvítil, tam ve&nbsp;vodě ležel Celestýn, hladký plech a&nbsp;pětimetrová hloubka mu&nbsp;zabránila, aby se&nbsp;vyškrábal nahoru, dokud měl ještě síly. Otec přinesl žebřík a&nbsp;sestoupil dolů, a&nbsp;když se&nbsp;vrátil s&nbsp;Celdou, visel pak šťastné matce přes ruku jako ručník. A&nbsp;matka zatopila a&nbsp;dala kocoura do&nbsp;trouby, a&nbsp;pak kapátkem na&nbsp;borovou vodu mu&nbsp;kapala mléko do&nbsp;tlamičky, a&nbsp;Celestýn ležel přes troubu jako utěrka, docela zbědovaný tím čtrnáctidenním půstem a&nbsp;zoufalostí. Druhý den se&nbsp;už&nbsp;posadil, ale pořád se&nbsp;kácel, třetí den už&nbsp;chlemtal mléko sám, pil ho&nbsp;pořád tolik, že&nbsp;se&nbsp;musel rozkročit, tak veliké měl břicho. Když se&nbsp;jen trochu naklonil, tak z&nbsp;něj vytékalo mlíko. Zvážil jsem se&nbsp;s&nbsp;ním a&nbsp;potom sám, a&nbsp;Celda ztratil dva kilogramy váhy. Pak seděl jen u&nbsp;zrcadla a&nbsp;díval se&nbsp;pořád jen na&nbsp;matku, tak ji&nbsp;pořád potěžkával ve&nbsp;svých očích, a&nbsp;když maminka k&nbsp;němu přišla, zavřel oči a&nbsp;dal jí&nbsp;hubičku rovnou doprostřed čela. Tak zase přibíral na&nbsp;váze, ale nikam se&nbsp;mu&nbsp;nechtělo jít, jen hrozně pořád jedl z&nbsp;misky u&nbsp;kamen, pořád pil mlíko, a&nbsp;pokaždé když vychlemtával poslední kapky, tak vždycky zapomněl, že&nbsp;váží o&nbsp;půl kila víc, a&nbsp;když chtěl vyskočit na&nbsp;prádelník k&nbsp;zrcadlu, tak vyskočil jen do&nbsp;polovičky a&nbsp;spadl na&nbsp;zem. A&nbsp;jako vždycky, když se&nbsp;Celestýnovi něco nepovedlo, tak přiběhl ke&nbsp;mně a&nbsp;lehce mě&nbsp;kousl do&nbsp;kotníku. Když ležel na&nbsp;zahradě a&nbsp;spadlo na&nbsp;něj jablko, tak rovnou přiběhl domů a&nbsp;kousl mě&nbsp;do&nbsp;kotníku, protože Celestýn, cokoliv se&nbsp;mu&nbsp;stalo, vždycky myslel, že&nbsp;jsem mu&nbsp;to&nbsp;udělal já. A&nbsp;já jsem mu&nbsp;jen odstavil židli, když na&nbsp;ni&nbsp;chtěl vyskočit, já&nbsp;jsem jej jen trochu polil, když jsem zalíval květiny, já&nbsp;jsem jen trochu přivřel okno, když Celestýn už&nbsp;letěl vzduchem do&nbsp;zahrady. Tak Militka a&nbsp;Celda s&nbsp;námi žili, dokonce ty&nbsp;naše kočky se&nbsp;staly domácími skřítky a&nbsp;bůžky, kteří nás pojí. Když matka chtěla něco vytknout tatínkovi, tak to&nbsp;říkala nahlas Celdovi, když otec chtěl matce říct, že&nbsp;ji&nbsp;má&nbsp;rád, tak to&nbsp;šeptal tak nahlas Militce, aby to&nbsp;uslyšela matka. A&nbsp;když oba měli něco proti mně, tak to&nbsp;říkali tak hlasitě svým kočkám, že&nbsp;já&nbsp;jsem se&nbsp;styděl a&nbsp;byl nešťastný. A&nbsp;obě ty&nbsp;kočky to&nbsp;věděly, věděly, že&nbsp;jsou v&nbsp;rodině nepostradatelné, a&nbsp;proto skoro každého čtvrt roku něco vyvedly. Stalo se&nbsp;to&nbsp;vždycky v&nbsp;noci. Najednou se&nbsp;zpod postele ozval takový hrůzný zvuk, jako když se&nbsp;trhá staré plátno. A&nbsp;pak ještě jednou. A&nbsp;to už&nbsp;otec seděl na&nbsp;posteli a&nbsp;matka taky, jen já&nbsp;jsem se&nbsp;probudil a&nbsp;usmíval jsem se, protože mne se&nbsp;ten zvuk netýkal, to&nbsp;nebyla moje věc, protože Militka patřila otci a&nbsp;Celestýn mamince. Pak se&nbsp;ložnicí začal šířit tak hrozný zápach, že&nbsp;za&nbsp;chvilku jako mlha přitáhl až&nbsp;ke&nbsp;mně, do&nbsp;kuchyně. Otec vyskočil z&nbsp;postele, protože vždycky ten děsný zvuk začal tam. Obtékal tatínkovu postel a&nbsp;spojoval se&nbsp;u&nbsp;stropu, odkud zase padal nazpátek, kde se&nbsp;mísil s&nbsp;puchem, který pořád vyvěral z&nbsp;jednoho místa pod otcovou postelí. Tatínek rozsvítil a&nbsp;běžel do&nbsp;kuchyně, ale Celestýn a&nbsp;Militka už&nbsp;seděli před zrcadlem a&nbsp;předstírali, že&nbsp;hluboce spí. Nikdy otec nevypátral, která z&nbsp;koček to&nbsp;udělala pod jeho postelí. A&nbsp;pak otec vzal kbelík a&nbsp;staré noviny, matka mu&nbsp;svítila a&nbsp;radila, otec se&nbsp;zasoukal pod postel a&nbsp;teď tatínek vydával vždy ten samý nářek a&nbsp;plival a&nbsp;křičel, fuj, fuj, fuj! A&nbsp;když se&nbsp;trošku vzpamatoval, tak namočil Národní politiku do&nbsp;kbelíku s&nbsp;vodou a&nbsp;nejdřív zhruba stáhnul ten kočičí průjem. Ale jako vždycky se&nbsp;Národní politika protrhla a&nbsp;otec hrábnul do&nbsp;mokrých kočičinců a&nbsp;klel a&nbsp;prskal pod postelí, snažil se&nbsp;někdy zvednout, ale že&nbsp;zapomenul, že&nbsp;je&nbsp;pod postelí, udeřil se&nbsp;do&nbsp;prkýnek a&nbsp;do matrací, a&nbsp;tak zase padl na&nbsp;podlahu, ležel tam jako želva v&nbsp;krunýři a&nbsp;musel stahovat novinami ten kočičí děs. A&nbsp;pak teprve utíral podlahu hadrem, maminka mu&nbsp;svítila a&nbsp;dodávala odvahu, říkala mu, že&nbsp;tohle je&nbsp;jednou za&nbsp;čtvrt roku, ale podstata mateřství je&nbsp;denně čtyřicet plínek, ale otec sebou mrskal zlostí a&nbsp;hnusem, tepal bosými chodidly, která vyčuhovala zpod postele. Když skončil úklid pod postelí, zase se&nbsp;tak směšně vyškrabal nazpátek, a&nbsp;když vylezl, posadil se, ruce mu&nbsp;visely přes kolena a&nbsp;oddychoval, vedle sebe měl kbelík plný Národní politiky a&nbsp;močůvky z&nbsp;vyždímaných hadrů. A&nbsp;matka otevřela okno, ale otec sebou až&nbsp;do&nbsp;rána tloukl a&nbsp;namotával na&nbsp;sebe prostěradlo, protože takový zápach rozbolavěl otci jeho jemnou duši. Ležel jsem v&nbsp;kuchyni v&nbsp;posteli, předstíral jsem, že&nbsp;spím, ale usmíval jsem se&nbsp;tomu, co&nbsp;jsem viděl, a&nbsp;přál jsem si, aby to&nbsp;kočky opakovaly každý týden. Celý den byl otec bledý, plival a&nbsp;šklebil se&nbsp;a&nbsp;tvrdil pokaždé, že&nbsp;to&nbsp;je&nbsp;smrad, jako když přetrhne děkana. Tak tatínek čtyřikrát do&nbsp;roka prožíval tu&nbsp;zkoušku kočičí lásky.</span></p>
        <p class="chunk" data-nb-ref-number="5" id="chunk5" data-nb-words="98" data-nb-chars="514"><span class="idea" data-nb-ref-number="5" id="idea5" data-nb-words="98" data-nb-chars="514">Dvakrát do&nbsp;roka měla Militka koťata a&nbsp;vždycky tatínkovi v&nbsp;nohách a&nbsp;v&nbsp;noci. Otec, když chodila za&nbsp;ním s&nbsp;břichem, tak před Militkou se&nbsp;schovával, ale Militka jako by&nbsp;měla dojem, že&nbsp;ta&nbsp;koťata bude mít s&nbsp;tatínkem, tak vytrvale za&nbsp;ním chodila, dívala se&nbsp;mu&nbsp;zamilovaně do&nbsp;očí. A&nbsp;otec prosil matku, aby se&nbsp;ujala toho porodu sama, že&nbsp;ženské si&nbsp;v&nbsp;těch věcech líp rozumí, že&nbsp;si&nbsp;poradí. Ale pokaždé, dvakrát do&nbsp;roka, v&nbsp;noci se&nbsp;ozval teskný nářek otce, nohy měl stažené u&nbsp;brady, celý se&nbsp;tiskl na&nbsp;přední pelest a&nbsp;volal o&nbsp;pomoc.</span></p>
        <p class="chunk" data-nb-ref-number="6" id="chunk6" data-nb-words="8" data-nb-chars="41"><span class="idea" data-nb-ref-number="6" id="idea6" data-nb-words="8" data-nb-chars="41">Proboha, ta&nbsp;bréca má&nbsp;v&nbsp;mý posteli koťata!</span></p>
        <p class="chunk" data-nb-ref-number="7" id="chunk7" data-nb-words="518" data-nb-chars="2973"><span class="idea" data-nb-ref-number="7" id="idea7" data-nb-words="518" data-nb-chars="2973">A&nbsp;matka rozsvítila, a&nbsp;opravdu. V&nbsp;nohách postele, na&nbsp;prostěradle, ležela Militka v&nbsp;mokrém láku a&nbsp;docela mokré koťátko jí&nbsp;viselo u&nbsp;zadku, Militka se&nbsp;otočila a&nbsp;překousla růžovou šňůrku a&nbsp;maminka koťátko vzala a&nbsp;Militka je&nbsp;lízala, a&nbsp;zatím z&nbsp;ní vyšlo druhé koťátko a&nbsp;otec vyplazoval jazyk a&nbsp;dělal béééé! a&nbsp;začal se&nbsp;dávit. A&nbsp;tak šlo jedno koťátko za&nbsp;druhým, vystupovaly z&nbsp;Militky jak z&nbsp;autobusu. Militka se&nbsp;dívala na&nbsp;otce, jakože tatínek ji&nbsp;do&nbsp;té&nbsp;situace připravil. Ráno už&nbsp;koťátka byla suchá, matka přinesla veliký proutěný koš a&nbsp;přenesla do&nbsp;něj koťata, a&nbsp;pak každý večer, než tatínek šel spát, tak matka dala koš s&nbsp;koťaty k&nbsp;jeho nočnímu stolku, a&nbsp;otec, než usnul, tak držel kočku za&nbsp;packu, ležela na&nbsp;zádech, a&nbsp;na všech cecíčkách cucala koťata a&nbsp;v&nbsp;domácnosti vládlo štěstí rodinného života. Celestýn, když přišel z&nbsp;venku, tak s&nbsp;Militkou si&nbsp;pokaždé dali upřímnou hubičku. A&nbsp;otec se&nbsp;usmál na&nbsp;matku, a&nbsp;matka mu&nbsp;ten úsměv vrátila. Ale Celestýn nebyl otcem koťat. Za&nbsp;Militkou chodil zdivočelý kocour, kterému jsme říkali Tatínek. Celestýn chodil na&nbsp;námluvy na&nbsp;druhé Zálabí, dokonce byl viděný až&nbsp;v&nbsp;Pístech. Tak za&nbsp;Militkou chodil Tatínek, ze&nbsp;kterého měl strach i&nbsp;Celestýn. Když přišel Tatínek, tak to&nbsp;nad pivovarem zahřmělo. Ten jistě vážil šest kilogramů. Byl celý jako z&nbsp;lesního medu. Měl jantarové obroučky v&nbsp;černých očích, pod krkem světlý jak luční med. Uši měl vroubkované od&nbsp;rvaček, a&nbsp;když se&nbsp;na&nbsp;mne podíval, tak jsem se&nbsp;začal bát, že&nbsp;kdyby mne přepadl, že&nbsp;by&nbsp;mne zakousl. Ale on&nbsp;mě&nbsp;měl trošku rád, protože byl zamilovaný do&nbsp;naší Militky. Celestýn, jak jenom cítil tu&nbsp;jeho vůni kocouří, tak utekl, protože jednou se&nbsp;potkal s&nbsp;Tatínkem u&nbsp;sladovny, oba vyšli a&nbsp;setkali se&nbsp;na&nbsp;samém rohu. A&nbsp;Tatínek tak dorval Celestýna a&nbsp;tak jej hrozně počural, že&nbsp;maminka dva dny umývala Celdu v&nbsp;kolínské vodě, a&nbsp;pořád smrděl, jako by&nbsp;spadl do&nbsp;močůvky za&nbsp;maštalemi. Ten Tatínek ostřikoval a&nbsp;tak značkoval svůj rajón půlkou zahrady, do&nbsp;jeho rajónu patřila bednárna a&nbsp;celá třešňová štěpnice až&nbsp;k&nbsp;řece. Ostatní si&nbsp;zase svými stříkanci označkoval Celestýn. Jednou jsem seděl ve&nbsp;větvích třešně, jen tak jsem jedl mazaný chléb a&nbsp;ležel jsem v&nbsp;koruně napoleonky, Militka už&nbsp;měla břicho plné koťat, docela se&nbsp;tam daly nahmatat jako články baterie. Ležela pod třešní na&nbsp;slunci a&nbsp;vyhřívala si&nbsp;kožíšek, když od&nbsp;bednárny se&nbsp;plížil Tatínek. Každou chvíli se&nbsp;zastavil a&nbsp;naslouchal, pak přišel až&nbsp;k&nbsp;Militce, dal jí&nbsp;hubičku a&nbsp;Militka sladce vzdychla a&nbsp;ležela dál. Tatínek si&nbsp;lehl k&nbsp;ní, tak napříč. Položil jí&nbsp;hlavu na&nbsp;břicho, já&nbsp;myslel, že&nbsp;si&nbsp;dal Militku pod hlavu jako polštářek, jako mufíka, ale viděl jsem, že&nbsp;Tatínek naslouchá, jak v&nbsp;břiše Militky se&nbsp;pohybují jeho koťata. Viděl jsem docela přesně, jak Tatínek měl otevřené oči a&nbsp;jak naslouchá, jako na&nbsp;telegrafní štangli. Pak zavřel oči a&nbsp;taky sladce vzdychnul, ležel s&nbsp;Militkou vzadu za&nbsp;bednárnou mezi lopuchovými listy a&nbsp;lebedou, já&nbsp;jsem se&nbsp;díval shora na&nbsp;ty&nbsp;zvířata a&nbsp;byl jsem rád, že&nbsp;Tatínek má&nbsp;Militku tak rád, docela jsem se&nbsp;usmíval nad jejich štěstím.</span></p>
        <p class="chunk" data-nb-ref-number="8" id="chunk8" data-nb-words="378" data-nb-chars="2149"><span class="idea" data-nb-ref-number="8" id="idea8" data-nb-words="378" data-nb-chars="2149">Tak Militka a&nbsp;Celestýn jako čtvero ročních počasí, jaro, léto, podzim, zima, žili s&nbsp;námi v&nbsp;deputátním bytě pivovaru, tatínek každý večer hladil svoji Militku a&nbsp;šeptal jí&nbsp;něžná slova tak, aby to&nbsp;slyšela i&nbsp;matka, maminka zase jednou za&nbsp;den, ale vždycky tak, aby to&nbsp;slyšel otec, hladila Celestýnka a&nbsp;do ucha mu&nbsp;říkala sladké hlouposti, které si&nbsp;říkají jen tuze zamilovaní lidé ve&nbsp;filmu nebo v&nbsp;románech. Čtyřikrát do&nbsp;roka tatínek musel se&nbsp;vsoukat za&nbsp;noci pod postel a&nbsp;vlastníma rukama čistit kočičí kotanec, který zaplnil byt hrozným zápachem. Ale jen jednou do&nbsp;roka jsme měli všichni krásné Vánoce. Tatínek strojil stromek s&nbsp;Militkou a&nbsp;matka strojila stromek s&nbsp;Celestýnem, já&nbsp;jsem se&nbsp;díval na&nbsp;to&nbsp;a&nbsp;nevěřil jsem očím. Každou ozdobu a&nbsp;každé cukroví a&nbsp;každou svíčku a&nbsp;každou prskavku, všechny andělské vlasy a&nbsp;hvězdy a&nbsp;nakonec i&nbsp;z&nbsp;barevného skla třpytící se&nbsp;špici na&nbsp;vrcholku smrku, to&nbsp;všechno se&nbsp;strojilo s&nbsp;kočkami a&nbsp;pro kočky, které tomu rozuměly, dívaly se&nbsp;s&nbsp;větším zájmem než já, bavily se&nbsp;tím vánočním stromkem víc než já, dokonce v&nbsp;tom vánočním stromku i&nbsp;bydlely. Někdy, když byla koťata tak jako letos, tak i&nbsp;ta koťata se&nbsp;nestačila divit, co&nbsp;je&nbsp;to&nbsp;za&nbsp;krásu, když se&nbsp;strojí takový vánoční stromek. A&nbsp;otec i&nbsp;matka, v&nbsp;prstech vánoční ozdoby, každou ukázali každému kotěti. A&nbsp;když zavěšovali rodiče ty&nbsp;ozdoby, brali pak každé kotě zvlášť, aby pacičkou si&nbsp;zacinkalo s&nbsp;třpytivou hvězdou, čokoládovým beránkem, pantoflíčkem. A&nbsp;já jsem seděl na&nbsp;obrácené židli, hlavu opřenou v&nbsp;dlaních o&nbsp;opěradlo, a&nbsp;díval jsem se&nbsp;a&nbsp;usmíval jsem se, měl jsem pocit, že&nbsp;já&nbsp;jsem otcem svých rodičů, že&nbsp;to, co&nbsp;vidím, je&nbsp;hra malých dětí. A&nbsp;když byl stromek ustrojený, tak Celestýn se&nbsp;stočil do&nbsp;klubíčka na&nbsp;prvním patře smrkových větví, nad něj se&nbsp;stočila Militka, a&nbsp;koťata si&nbsp;vylezla ještě do&nbsp;vyšších pater, do&nbsp;větviček smrku nasedajících na&nbsp;jehličnatý kmen. A&nbsp;matka rozsvítila svíčky, pak klečela, z&nbsp;druhé strany klečel otec a&nbsp;každý z&nbsp;jedné strany vánočního stromečku se&nbsp;dívali skrz ty&nbsp;větve na&nbsp;sebe, ty&nbsp;kočky a&nbsp;koťata je&nbsp;pojily, ta&nbsp;zvířátka udělala z&nbsp;mé matky a&nbsp;otce malé děti a&nbsp;já jsem se&nbsp;cítil vyhoštěný, protože já&nbsp;jsem si&nbsp;už&nbsp;nedovedl ani hrát. A&nbsp;hráli si&nbsp;za&nbsp;mne mí&nbsp;rodiče.</span></p>
        <p class="chunk" data-nb-ref-number="9" id="chunk9" data-nb-words="82" data-nb-chars="463"><span class="idea" data-nb-ref-number="9" id="idea9" data-nb-words="82" data-nb-chars="463">Na&nbsp;Štědrý den, než jsme zasedli ke&nbsp;štědrovečerní večeři, Celestýn jedl rybu a&nbsp;kostečka mu&nbsp;zaskočila a&nbsp;začal krchtat. A&nbsp;rovnou běžel ke&nbsp;mně a&nbsp;kousl mě&nbsp;lehce do&nbsp;kotníku. Otevřel jsem mu&nbsp;dveře, aby se&nbsp;šel vydávit ven. Militka byla stočená v&nbsp;prvním patře vánočního stromku, tři koťata nad ní, vždy každé o&nbsp;patro výš, svíčky hořely, v&nbsp;rádiu hráli Tichá noc, svatá noc. Matka v&nbsp;kuchyni dosmažila ryby a&nbsp;odvázala zástěru. Otec se&nbsp;díval na&nbsp;vánoční stromeček a&nbsp;usmíval se.</span></p>
        <p class="chunk" data-nb-ref-number="10" id="chunk10" data-nb-words="7" data-nb-chars="49"><span class="idea" data-nb-ref-number="10" id="idea10" data-nb-words="7" data-nb-chars="49">Jdi pro Celestýna, budeme večeřet, řekla maminka.</span></p>
        <p class="chunk" data-nb-ref-number="11" id="chunk11" data-nb-words="45" data-nb-chars="277"><span class="idea" data-nb-ref-number="11" id="idea11" data-nb-words="45" data-nb-chars="277">Otevřel jsem dveře na&nbsp;dvůr, hvězdy se&nbsp;třpytily nad pivovarem. A&nbsp;přes zasněženou zahradu letěl Celestýn a&nbsp;řval, za&nbsp;ním běžel zdivočelý kocour Tatínek. Než jsem stačil přivřít dveře, nejdřív vletěl Celda, těsně za&nbsp;ním Tatínek, který srazil na&nbsp;chodbě Celdu a&nbsp;hrozně jej postříkal.</span></p>
        <p class="chunk" data-nb-ref-number="12" id="chunk12" data-nb-words="227" data-nb-chars="1349"><span class="idea" data-nb-ref-number="12" id="idea12" data-nb-words="227" data-nb-chars="1349">A&nbsp;vletěli do&nbsp;kuchyně a&nbsp;Tatínek prackou srazil znovu Celestýna a&nbsp;zase jej pomočil. Tak Celda se&nbsp;chtěl zachránit v&nbsp;pokoji a&nbsp;běžel tam, ale Tatínek letěl za&nbsp;ním a&nbsp;tak, jak běžel, značkoval si&nbsp;svůj nový rajón, který rozšířil o&nbsp;chodbu a&nbsp;půlku kuchyně, a&nbsp;teď jak letěl pokojem, rozdělil i&nbsp;náš pokoj stříkanci své děsně smrdící voňavky. Z&nbsp;rádia hráli a&nbsp;zpívali Heilige Nacht, stille Nacht, když Celestýn vběhl na&nbsp;stromeček, ale Tatínek za&nbsp;ním. Tak pokáceli stromek i&nbsp;s&nbsp;koťaty. Dvě koťata zalezla pod skříň v&nbsp;hrůze, a&nbsp;to koťátko, které odhadlo, že&nbsp;nedostihne pod skříň a&nbsp;ani pod kanape, převrátilo se&nbsp;na&nbsp;záda a&nbsp;dělalo, že&nbsp;je&nbsp;mrtvé. Otec rychle otevřel okno, a&nbsp;tím vyskočil do&nbsp;štědrovečerní noci Celestýn a&nbsp;za ním Tatínek. Jen ty&nbsp;jejich ocasy vztyčené jak pohrabáč se&nbsp;zasunuly do&nbsp;tmy. A&nbsp;vánoční stromeček zapálil záclony, a&nbsp;otec, když strhl ty&nbsp;velebně hořící záclony, na&nbsp;které matka uháčkovala obrazy z&nbsp;andílků tvořících Jaro, Léto, Podzim, Zima, garnýž uhodila otce do&nbsp;hlavy. Ale otec udupal a&nbsp;matka ulila kouřící a&nbsp;doutnající zbytky záclon. A&nbsp;když jsme postavili stromeček, koťata se&nbsp;vzpamatovala a&nbsp;opět se&nbsp;uhnízdila ve&nbsp;svých patrech smrkových větví, Militka ulehla pod stromek a&nbsp;dál sladce vzdychala a&nbsp;spala. Prostředkem našeho bytu se&nbsp;táhla kocouří vůně, kterou zdivočelý kocour označkoval a&nbsp;tak zaokrouhlil a&nbsp;vnitřně scelil oblast svého kocouřího práva.</span></p>
        <p class="chunk" data-nb-ref-number="13" id="chunk13" data-nb-words="16" data-nb-chars="96"><span class="idea" data-nb-ref-number="13" id="idea13" data-nb-words="16" data-nb-chars="96">Otec zavřel okno a&nbsp;znovu rozsvítil svíčičky. Matka nesla na&nbsp;stůl rybí polévku s&nbsp;houbovými nočky.</span></p>
        <p class="chunk" data-nb-ref-number="14" id="chunk14" data-nb-words="4" data-nb-chars="29"><span class="idea" data-nb-ref-number="14" id="idea14" data-nb-words="4" data-nb-chars="29">Chudák Celestýn, řekla matka.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_009.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>