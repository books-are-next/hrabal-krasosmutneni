<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Altánek z&nbsp;proutí">
    <meta name="apple-mobile-web-app-capable" content="yes">
    <title>Altánek z&nbsp;proutí</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Krasosmutnění">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Krasosmutnění">
    <meta property="og:title" content="Krasosmutnění">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Krasosmutnění">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./krasosmutneni_025.html">
    <link rel="next" href="./krasosmutneni_027.html">
    <meta name="nb-order" content="23">
    <link rel="self" href="krasosmutneni_026.html">
    <meta name="nb-identifier" content="hrabal-krasosmutneni-c3ad293">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1822" data-nb-chars="10647">
    <nav role="doc-toc">
      <ul class="plain section">
        <li><a href="krasosmutneni_005.html">Mořská panna</a></li>
        <li><a href="krasosmutneni_006.html">Čtvereční centimetr za šedesát korun</a></li>
        <li><a href="krasosmutneni_007.html">Každý den zázrak</a></li>
        <li><a href="krasosmutneni_008.html">Rozdělený byt</a></li>
        <li><a href="krasosmutneni_009.html">Znesvěcený rozdělovač</a></li>
        <li><a href="krasosmutneni_010.html">Úmrtí v&nbsp;rodině</a></li>
        <li><a href="krasosmutneni_011.html">Řidič pražských tramvají</a></li>
        <li><a href="krasosmutneni_012.html">Veřejné osvětlení</a></li>
        <li><a href="krasosmutneni_013.html">Myš ukradla dítěti cumel</a></li>
        <li><a href="krasosmutneni_014.html">Krasosmutnění</a></li>
        <li><a href="krasosmutneni_015.html">Ovčí hubičky</a></li>
        <li><a href="krasosmutneni_016.html">Když umře hospodář, pláče i&nbsp;dobytek</a></li>
        <li><a href="krasosmutneni_017.html">Jetel růžák</a></li>
        <li><a href="krasosmutneni_018.html">Návrat ztraceného strýce</a></li>
        <li><a href="krasosmutneni_019.html">Škodovka čtyřistatřicítka</a></li>
        <li><a href="krasosmutneni_020.html">Krásná řeznice</a></li>
        <li><a href="krasosmutneni_021.html">Hudebníci ze Šumavy</a></li>
        <li><a href="krasosmutneni_022.html">Sextánka</a></li>
        <li><a href="krasosmutneni_023.html">Armagedon</a></li>
        <li><a href="krasosmutneni_024.html">Rakouský vítěz</a></li>
        <li><a href="krasosmutneni_025.html">Žlutý pták</a></li>
        <li><a href="krasosmutneni_026.html">Altánek z&nbsp;proutí</a></li>
        <li><a href="krasosmutneni_027.html">Kmotříček</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_025.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="16"><span class="idea" data-nb-ref-number="1" id="idea1" data-nb-words="3" data-nb-chars="16">Altánek z&nbsp;proutí</span></h1>
        <section>
          <p class="chunk" data-nb-ref-number="2" data-nb-words="350" data-nb-chars="2074"><span class="idea" data-nb-ref-number="2" id="idea2" data-nb-words="350" data-nb-chars="2074">Když přišel rozkaz z&nbsp;hejtmanství, že&nbsp;všechna nákladní auta musejí na&nbsp;frontu, otec nečekal, až&nbsp;dojde i&nbsp;na osobní auta. Rozmontoval škodovku čtyřistatřicítku ne&nbsp;proto, aby se&nbsp;dopátral tajemství, proč pořád tak dobře chodí, ale aby pneumatiky a&nbsp;motor přečkaly válku. Divil jsem se, proč otec rozpustil kbelík sádla a&nbsp;nastavěl na&nbsp;stůl sklenice na&nbsp;zavařování ovoce, ale pak jsem se&nbsp;usmíval, když tatínek dával do&nbsp;sklenic karburátor a&nbsp;rozdělovač a&nbsp;válec zrovna tak, jako by&nbsp;zavařoval hrušky a&nbsp;třešně. Pak zalil součástky vepřovým sádlem a&nbsp;postavil je&nbsp;do&nbsp;špajzu zrovna tak jako ostatní zavařené ovoce. A&nbsp;ten večer mi&nbsp;poručil, abych včas vyzvedl strýce Pepina, než mu&nbsp;uteče za&nbsp;krásnými slečnami do&nbsp;městečka. A&nbsp;viděl jsem strýce, jak se&nbsp;sprchuje, každý den se&nbsp;sprchoval, viděl jsem jeho tělo a&nbsp;musel jsem uznat, že&nbsp;strýc Pepin je&nbsp;samý sval a&nbsp;šlacha, jako nějaký finský závodník. Jak Nurmi. A&nbsp;strýc stál ve&nbsp;sprše, nikdy se&nbsp;nemydlil, protože neměl mýdlo, stál a&nbsp;díval se&nbsp;vzhůru a&nbsp;horká voda po&nbsp;něm tekla, obtahovala strýcovo tělo. A&nbsp;když vystoupil ze&nbsp;sprchy, tak se&nbsp;rovnou oblíkal, protože neměl ručník. Tak s&nbsp;promočenou košilí si&nbsp;natáhl kalhoty a&nbsp;nakonec čepici si&nbsp;narazil ještě na&nbsp;mokré vlasy. A&nbsp;já jsem strýce prosil, aby tatínkovi jen na&nbsp;půl hodinky pomohl nikoli s&nbsp;montováním, ale s&nbsp;uložením pneumatik. A&nbsp;strýc se&nbsp;smál, zářil, a&nbsp;než jsme došli na&nbsp;večeři, kdy se&nbsp;stmívalo, otec nás odvedl do&nbsp;garáže, kde stála škodovka čtyřistatřicítka na&nbsp;špalkách. A&nbsp;potichu a&nbsp;beze světla jsme kuláčeli pneumatiky až&nbsp;na&nbsp;střechu sladovny, střechu, na&nbsp;které byla vrstva písku a&nbsp;křemenných kamínků, kde rostl mech a&nbsp;netřesky. A&nbsp;když jsme vyskočili oknem na&nbsp;mírnou střechu, pořád jsem nevěděl, kam tatínek chce uložit ty&nbsp;pneumatiky. Až&nbsp;odsunul dekl zbytku starého komínu, který byl v&nbsp;té samé rovině jako střecha sladovny, a&nbsp;usmál se&nbsp;a&nbsp;ukázal prstem do&nbsp;té&nbsp;hluboké studny. A&nbsp;strýcova námořní čepice svítila večerem a&nbsp;otec zmizel. Když se&nbsp;vrátil, kolem ramene měl lana a&nbsp;provazy svázané, jako to&nbsp;nosí horolezci. A&nbsp;já jsem chtěl podvázat provaz kolem pneumatiky, ale otec ovázal provaz strýci kolem prsou.</span></p>
          <p class="chunk" data-nb-ref-number="3" data-nb-words="6" data-nb-chars="44"><span class="idea" data-nb-ref-number="3" id="idea3" data-nb-words="6" data-nb-chars="44">Nejdříve musíme prozkoumat dno, pravil otec.</span></p>
          <p class="chunk" data-nb-ref-number="4" data-nb-words="114" data-nb-chars="654"><span class="idea" data-nb-ref-number="4" id="idea4" data-nb-words="114" data-nb-chars="654">A&nbsp;vzal strýcovu čepici, opatrně ji&nbsp;položil do&nbsp;žlutých netřesků. A&nbsp;pak přivedl strýce nad hlubinu komínu a&nbsp;rukama ukazoval, co&nbsp;má&nbsp;strýc dělat. A&nbsp;tak strýc Pepin sestupoval po&nbsp;starých ramlích do&nbsp;útrob komínu, otec jej přidržoval provazem, popouštěl lano a&nbsp;najednou se&nbsp;ten provaz napnul a&nbsp;strýc zůstal viset. Tatínek oběma rukama držel lano a&nbsp;tiše mi&nbsp;řekl, abych rozsvítil baterku. A&nbsp;viděli jsme, jak uprostřed komínu chybějí kramle a&nbsp;strýc visí a&nbsp;snaží se&nbsp;zachytit rukama a&nbsp;nohama, ale jen seškraboval mastné černé saze. A&nbsp;otec popouštěl lano tak dlouho, až&nbsp;strýc byl v&nbsp;sazích nejdřív po&nbsp;kolena, potom do&nbsp;pasu a&nbsp;nakonec po&nbsp;prsa stál na&nbsp;dně komínu v&nbsp;sazích.</span></p>
          <p class="chunk" data-nb-ref-number="5" data-nb-words="16" data-nb-chars="94"><span class="idea" data-nb-ref-number="5" id="idea5" data-nb-words="16" data-nb-chars="94">Jožko, máš pevně pod nohama? volal otec a&nbsp;nakláněl se&nbsp;hluboko, jak mohl nejhlouběji do&nbsp;komínu.</span></p>
          <p class="chunk" data-nb-ref-number="6" data-nb-words="10" data-nb-chars="54"><span class="idea" data-nb-ref-number="6" id="idea6" data-nb-words="10" data-nb-chars="54">Je&nbsp;to&nbsp;tady dobrý, samý krásný saze! řekl strýc vzhůru.</span></p>
          <p class="chunk" data-nb-ref-number="7" data-nb-words="4" data-nb-chars="20"><span class="idea" data-nb-ref-number="7" id="idea7" data-nb-words="4" data-nb-chars="20">A&nbsp;otec se&nbsp;zaradoval.</span></p>
          <p class="chunk" data-nb-ref-number="8" data-nb-words="116" data-nb-chars="726"><span class="idea" data-nb-ref-number="8" id="idea8" data-nb-words="116" data-nb-chars="726">Saze jsou nejlepší konzervační prostředek, daleko lepší než olej, než vepřový sádlo! a&nbsp;podvázal pneumatiku a&nbsp;opatrně ji&nbsp;spouštěl do&nbsp;tmavého komínu, svítil jsem baterkou a&nbsp;strýc rozvázal provaz a&nbsp;ponořil pneumatiku do&nbsp;sazí, které se&nbsp;zavřely, aby taženy průvanem stoupaly vzhůru jako černá pára, černé útržky mračen. A&nbsp;tak čtyři pneumatiky už&nbsp;byly konzervovány, až&nbsp;ta&nbsp;poslední, ta&nbsp;rezervní pneumatika spadla dolů, protože se&nbsp;o&nbsp;hranu komína předřel provaz. Strýc ustoupil, ale pneumatika, než klesla ke&nbsp;dnu, tak vyrazila gejzír jemných sazí jak černý pudr stoupal vzhůru nesen průvanem sloup, který vyletěl nad komín a&nbsp;pak se&nbsp;rozplýval a&nbsp;něžně se&nbsp;houlil po&nbsp;střeše sladovny. Otec se&nbsp;chytil oběma rukama obruby komínu a&nbsp;volal dolů.</span></p>
          <p class="chunk" data-nb-ref-number="9" data-nb-words="5" data-nb-chars="25"><span class="idea" data-nb-ref-number="9" id="idea9" data-nb-words="5" data-nb-chars="25">Jožko, nestalo se&nbsp;ti&nbsp;nic?</span></p>
          <p class="chunk" data-nb-ref-number="10" data-nb-words="84" data-nb-chars="446"><span class="idea" data-nb-ref-number="10" id="idea10" data-nb-words="84" data-nb-chars="446">Ale z&nbsp;hlubiny se&nbsp;ozývalo jen kýchání, svítil jsem baterkou a&nbsp;viděl jsem, jak strýc kýchá a&nbsp;vždycky jeho brada i&nbsp;s&nbsp;obličejem se&nbsp;celá ponoří do&nbsp;sazí. A&nbsp;pak se&nbsp;strýc opřel o&nbsp;stěnu komína, a&nbsp;zíval a&nbsp;najednou se&nbsp;svezl a&nbsp;zmizel, jen se&nbsp;dělaly bubliny, jak dýchal, tak hladina se&nbsp;čeřila. A&nbsp;otec se&nbsp;polekal. Ovázal si&nbsp;lano kolem prsou a&nbsp;prosil mne, že&nbsp;už&nbsp;jsem chasník, ať&nbsp;ukážu, že&nbsp;mám sílu. A&nbsp;sestupoval dolů, když dosáhl poslední kramle, zvolal vzhůru.</span></p>
          <p class="chunk" data-nb-ref-number="11" data-nb-words="7" data-nb-chars="38"><span class="idea" data-nb-ref-number="11" id="idea11" data-nb-words="7" data-nb-chars="38">Teď napni síly, chybí tady pět kramlí!</span></p>
          <p class="chunk" data-nb-ref-number="12" data-nb-words="234" data-nb-chars="1277"><span class="idea" data-nb-ref-number="12" id="idea12" data-nb-words="234" data-nb-chars="1277">A&nbsp;zaklonil jsem se, rozkročil a&nbsp;povoloval jsem provaz tak dlouho, až&nbsp;se&nbsp;provaz uvolnil, posvítil jsem baterkou a&nbsp;otec stál po&nbsp;prsa v&nbsp;sazích, teď nohama hledal po&nbsp;dně, tak jak se&nbsp;hledají utopení. A&nbsp;zaradoval se, ponořil se&nbsp;do&nbsp;sazí, které se&nbsp;zvířily a&nbsp;stoupaly v&nbsp;chomáčcích vzhůru, jako páry nad rybníčkem. A&nbsp;když se&nbsp;zvedl a&nbsp;saze po&nbsp;něm stekly, držel v&nbsp;pase strýce Pepina, ovázal jej provazem a&nbsp;já jsem oběma rukama ručkoval a&nbsp;vytahoval provaz přes hranu komínu. A&nbsp;najednou jsem cítil, že&nbsp;se&nbsp;provaz uvolnil a&nbsp;strýc Pepin už&nbsp;stál na&nbsp;kramli a&nbsp;stoupal a&nbsp;já jsem jej lehce přidržoval. Když se&nbsp;objevila jeho hlava, přestože byla tma, viděl jsem, jak je&nbsp;černý, jako kus slezského uhlu. A&nbsp;vyskočil a&nbsp;rovnou si&nbsp;lehl na&nbsp;záda, díval se&nbsp;vzhůru do&nbsp;hvězd, kolem něj kvetly žluté netřesky a&nbsp;strýc vykašlával saze. Pak jsem spustil lano a&nbsp;otec se&nbsp;uvázal a&nbsp;vytáhl jsem jej až&nbsp;na&nbsp;samý okraj. Držel se&nbsp;křečovitě obruby komína, jako závodní plavec, když doplaval světový rekord, hlavu kladl na&nbsp;hřbet ruky a&nbsp;chvíli to&nbsp;trvalo, než nabral síly a&nbsp;vytáhl se&nbsp;přes okraj. Pak ležel vedle Pepina na&nbsp;zádech, rozhodil ruce a&nbsp;nohy a&nbsp;díval se&nbsp;do&nbsp;nebe a&nbsp;krchlal ze&nbsp;sebe saze. Tak leželi v&nbsp;netřescích, stočil jsem lana a&nbsp;provaz, zasunul jsem dekl na&nbsp;starý komín. Strýc Pepin se&nbsp;obrátil, ležel na&nbsp;loktech a&nbsp;sípal.</span></p>
          <p class="chunk" data-nb-ref-number="13" data-nb-words="55" data-nb-chars="304"><span class="idea" data-nb-ref-number="13" id="idea13" data-nb-words="55" data-nb-chars="304">Pak do&nbsp;černých prstů vzal bílou námořní čepici, nasadil si&nbsp;ji&nbsp;na&nbsp;hlavu a&nbsp;usmívaje se&nbsp;vyskočil oknem na&nbsp;chodbu sladovny. Za&nbsp;chvíli jeho bílá čepice čárala bílou cestu pod lipami kolem váhy, k&nbsp;bráně a&nbsp;zmizela. Strýc Pepin se&nbsp;šel podívat, co&nbsp;dělají krasavice na&nbsp;Žofíně a&nbsp;v&nbsp;Avionu, proč bez něho nemohou žít.</span></p>
          <p class="chunk" data-nb-ref-number="14" data-nb-words="778" data-nb-chars="4640"><span class="idea" data-nb-ref-number="14" id="idea14" data-nb-words="778" data-nb-chars="4640">Ten večer otec poslouchal zprávy z&nbsp;rádia, aby věděl, jak se&nbsp;přiblíží fronta, tak že&nbsp;zase vezme provazy a&nbsp;lana a&nbsp;vytáhne z&nbsp;komína ty&nbsp;pneumatiky, ze&nbsp;zavařovacích lahví karburátor a&nbsp;ostatní součástky potopené ve&nbsp;vepřovém sádle. Ale nejlepší zprávy o&nbsp;tom, jak se&nbsp;pohybují fronty stále blíže a&nbsp;blíž k&nbsp;Berlínu, ty&nbsp;jsme viděli na&nbsp;panu Friedrichovi, inženýru, hejtmanovi v&nbsp;říšské uniformě, který už&nbsp;druhý rok na&nbsp;pivovarských humnách dává dohromady soustruhy, aby jeho hamburská firma mohla pracovat dál. Když se&nbsp;fronta pohnula k&nbsp;Vratislavi, tak hejtman sedával už&nbsp;odpoledne tam vzadu za&nbsp;sladovnou, tam, kde nízká střecha humen se&nbsp;svažovala a&nbsp;dělala takový převis, pod který si&nbsp;hejtman dal lavičku, tam nikdy nepršelo, ale jak se&nbsp;fronta hnula od&nbsp;Vratislavi, pan Friedrich si&nbsp;začal dělat altánek, takovou besídku z&nbsp;rovných větví, které si&nbsp;sám nasekal. A&nbsp;jak se&nbsp;fronta pohnula ještě blíž k&nbsp;našim hranicím, hejtman už&nbsp;to&nbsp;nevydržel a&nbsp;hned po&nbsp;obědě se&nbsp;vracel za&nbsp;humna a&nbsp;tam si&nbsp;z&nbsp;prkýnek a&nbsp;fošniček dělal židle se&nbsp;stolkem, které vyplétal vrbovým proutím. Pak tam navečer seděl, ale aby nemusel myslet na&nbsp;to, že&nbsp;se&nbsp;blíží fronta, tak si&nbsp;udělal z&nbsp;proutí veliký lustřík, krásný lustr, jako veliký meloun nebo dýně, visel tam a&nbsp;zavedl si&nbsp;do&nbsp;něj i&nbsp;žárovku. A&nbsp;tak seděl v&nbsp;proutěné voliéře a&nbsp;psal, vítr províval tou besídkou, která ve&nbsp;velkém opakovala ten proutěný lustřík, seděl a&nbsp;psal. Otec, když jej potkával na&nbsp;cestách k&nbsp;pivovaru, tak podle očí pana Friedricha věděl, že&nbsp;co&nbsp;nevidět vytáhnou z&nbsp;komína pneumatiky. Jednoho dne hejtman sbalil svoje věci do&nbsp;kufříku a&nbsp;ohlásil otci, že&nbsp;odchází na&nbsp;komando do&nbsp;Prahy. Když druhý den nepřišel, tatínek to&nbsp;nevydržel. Zatopil v&nbsp;kamnech a&nbsp;stavěl zavařovací láhve s&nbsp;karburátorem a&nbsp;rozdělovačem a&nbsp;ostatními součástkami na&nbsp;plotnu a&nbsp;kombinačními kleštěmi vytahoval součástky škodovky a&nbsp;kladl je&nbsp;na&nbsp;stůl, chodil kolem nich, nakláněl se&nbsp;nad nimi, bral je&nbsp;do&nbsp;prstů a&nbsp;radoval se&nbsp;zrovna tak jako maminka, když řezníci po&nbsp;zabijačce položili na&nbsp;zabijačkový vál šunky a&nbsp;pečeně, kolínka a&nbsp;ramínka a&nbsp;panenské svíčkové. Sladovníci na&nbsp;humnách strhali německé nápisy na&nbsp;strojích, pak vzali láhev lihu a&nbsp;vyšli za&nbsp;humna, kde stál altánek hejtmana Friedricha. Vyběhl jsem přes louku a&nbsp;díval jsem se&nbsp;na&nbsp;ten altán. Když slaďáci otevřeli proutěné dveře, stál uprostřed houpací kůň, veliký kůň, na&nbsp;kterém se&nbsp;dalo i&nbsp;houpat. Ale sladovníci polili toho houpacího koně lihem a&nbsp;zapálili jej. Vzplál a&nbsp;hořela mu&nbsp;opravdová hříva, hořel a&nbsp;oheň praskal a&nbsp;vesele syčel, houpací kůň se&nbsp;začal sám od&nbsp;sebe houpat, rozhoupával jej praskající plamen, který obtáčel celého koně a&nbsp;sršel vzhůru. A&nbsp;oheň stoupal a&nbsp;prskal a&nbsp;začal hořet i&nbsp;ten proutěný lustr. Všechny proutky rozsvítily ten lustřík jako vlákna v&nbsp;rozsvícené žárovce. A&nbsp;plamen se&nbsp;obtáčel a&nbsp;spojil se&nbsp;nad lustrem a&nbsp;stoupal vzhůru, a&nbsp;když zazářil lustr každým proutkem, když dosáhl žár vrcholu, tak se&nbsp;utrhl a&nbsp;padl na&nbsp;hořícího koně, který se&nbsp;položil na&nbsp;bok a&nbsp;hořel na&nbsp;zemi, dokonce jedna noha hrábla a&nbsp;pak se&nbsp;natáhla v&nbsp;posledním tažení. A&nbsp;skleněné oči trčely tomu houpacímu koni hrůzou a&nbsp;teď vzplály kožené uzdy a&nbsp;voněly uzeným masem. Nakonec sladovníci polili lihem stolek a&nbsp;židličky, a&nbsp;veselý praskot ohně vytvořil ještě jeden altán, ještě jednu besídku, místo proutí svítily modré a&nbsp;červené malinké plaménky, které vzlínaly po&nbsp;dřevě. A&nbsp;když všechno bylo tak jasné v&nbsp;tom soumračném večeru, najednou se&nbsp;besídka lehce vzepjala a&nbsp;tak chvíli vzepjatá, jako ten houpací kůň, najednou se&nbsp;začala kácet, a&nbsp;když se&nbsp;na&nbsp;sebe sesuly proutěné stěny, oheň teď vzplál ještě víc. Ale to&nbsp;už&nbsp;byl počátek konce, protože se&nbsp;všechno propadlo, ztrácelo to&nbsp;tvary, a&nbsp;nakonec na&nbsp;zemi leželo jen hořící a&nbsp;dýmající klestí, jako když se&nbsp;na&nbsp;jaře vypaluje tráva. A&nbsp;bednáři přinesli vědra vody a&nbsp;ulili zbytky ohně a&nbsp;odcházeli k&nbsp;vysokému novému komínu. Mladý sladovník rozvinul cíp vlajky, vylezl na&nbsp;první kramle, a&nbsp;jak stoupal vzhůru, tak vlajka připevněná vzadu za&nbsp;pasem se&nbsp;rozvíjela a&nbsp;vzdouvala, někdy předbíhala chňapající prsty sladovníka, ale ten skoro běžel, bylo vidět jeho ruce a&nbsp;nohy, jak táhne nejen tělo, ale i&nbsp;vlající vlajku vzhůru na&nbsp;komín. Sladovníci a&nbsp;bednáři si&nbsp;vyvraceli hlavy a&nbsp;byli vážní. Teď se&nbsp;sladovník posadil na&nbsp;obrubu komína, držel se&nbsp;hromosvodu a&nbsp;oddychoval. Pak přivázal vlajku k&nbsp;hromosvodu a&nbsp;vlajka vlála. Sladovník sestupoval, vlajka mu&nbsp;zplihla k&nbsp;nohám, ale zase vesele se&nbsp;vlnila a&nbsp;stoupala vzhůru, a&nbsp;tak se&nbsp;pohybovala, jak vítr a&nbsp;průvan vál. A&nbsp;zatím u&nbsp;humen se&nbsp;rozjiskřily zbytky proutěného altánu, uprostřed vítr rozsvítil hlavu houpacího koně, tiše hořela modrým plamenem a&nbsp;vůně mokrého popela se&nbsp;táhla jarním pivovarským dvorem a&nbsp;zahradou. Bednářský mistr se&nbsp;podíval vzhůru na&nbsp;vlajku na&nbsp;komíně a&nbsp;řekl.</span></p>
          <p class="chunk" data-nb-ref-number="15" data-nb-words="9" data-nb-chars="49"><span class="idea" data-nb-ref-number="15" id="idea15" data-nb-words="9" data-nb-chars="49">Je&nbsp;konec války, teď budeme pány pivovaru zase my.</span></p>
          <p class="chunk" data-nb-ref-number="16" data-nb-words="25" data-nb-chars="138"><span class="idea" data-nb-ref-number="16" id="idea16" data-nb-words="25" data-nb-chars="138">A&nbsp;odcházel do&nbsp;večera, zasouval se&nbsp;do&nbsp;tmy dvora, sladovníci se&nbsp;vraceli do&nbsp;šalandy. Otec přinesl bandalír provazů a&nbsp;lan na&nbsp;rameni a&nbsp;řekl mi.</span></p>
          <p class="chunk" data-nb-ref-number="17" data-nb-words="3" data-nb-chars="27"><span class="idea" data-nb-ref-number="17" id="idea17" data-nb-words="3" data-nb-chars="27">Pojď, vytáhneme pneumatiky!</span></p>
          <p class="chunk" data-nb-ref-number="18" data-nb-words="3" data-nb-chars="21"><span class="idea" data-nb-ref-number="18" id="idea18" data-nb-words="3" data-nb-chars="21">Ano tatínku, povídám.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_027.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>