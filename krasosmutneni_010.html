<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Úmrtí v&nbsp;rodině">
    <meta name="apple-mobile-web-app-capable" content="yes">
    <title>Úmrtí v&nbsp;rodině</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Krasosmutnění">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Krasosmutnění">
    <meta property="og:title" content="Krasosmutnění">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Krasosmutnění">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./krasosmutneni_009.html">
    <link rel="next" href="./krasosmutneni_011.html">
    <meta name="nb-order" content="7">
    <link rel="self" href="krasosmutneni_010.html">
    <meta name="nb-identifier" content="hrabal-krasosmutneni-c1d854d">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2175" data-nb-chars="12175">
    <nav role="doc-toc">
      <ul class="plain section">
        <li><a href="krasosmutneni_005.html">Mořská panna</a></li>
        <li><a href="krasosmutneni_006.html">Čtvereční centimetr za šedesát korun</a></li>
        <li><a href="krasosmutneni_007.html">Každý den zázrak</a></li>
        <li><a href="krasosmutneni_008.html">Rozdělený byt</a></li>
        <li><a href="krasosmutneni_009.html">Znesvěcený rozdělovač</a></li>
        <li><a href="krasosmutneni_010.html">Úmrtí v&nbsp;rodině</a></li>
        <li><a href="krasosmutneni_011.html">Řidič pražských tramvají</a></li>
        <li><a href="krasosmutneni_012.html">Veřejné osvětlení</a></li>
        <li><a href="krasosmutneni_013.html">Myš ukradla dítěti cumel</a></li>
        <li><a href="krasosmutneni_014.html">Krasosmutnění</a></li>
        <li><a href="krasosmutneni_015.html">Ovčí hubičky</a></li>
        <li><a href="krasosmutneni_016.html">Když umře hospodář, pláče i&nbsp;dobytek</a></li>
        <li><a href="krasosmutneni_017.html">Jetel růžák</a></li>
        <li><a href="krasosmutneni_018.html">Návrat ztraceného strýce</a></li>
        <li><a href="krasosmutneni_019.html">Škodovka čtyřistatřicítka</a></li>
        <li><a href="krasosmutneni_020.html">Krásná řeznice</a></li>
        <li><a href="krasosmutneni_021.html">Hudebníci ze Šumavy</a></li>
        <li><a href="krasosmutneni_022.html">Sextánka</a></li>
        <li><a href="krasosmutneni_023.html">Armagedon</a></li>
        <li><a href="krasosmutneni_024.html">Rakouský vítěz</a></li>
        <li><a href="krasosmutneni_025.html">Žlutý pták</a></li>
        <li><a href="krasosmutneni_026.html">Altánek z&nbsp;proutí</a></li>
        <li><a href="krasosmutneni_027.html">Kmotříček</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_009.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="14"><span class="idea" data-nb-ref-number="1" id="idea1" data-nb-words="3" data-nb-chars="14">Úmrtí v&nbsp;rodině</span></h1>
        <section>
          <p class="chunk" data-nb-ref-number="2" data-nb-words="295" data-nb-chars="1577"><span class="idea" data-nb-ref-number="2" id="idea2" data-nb-words="295" data-nb-chars="1577">Posledního haflingra, Bobíka, ostříhali dohola, hřívu a&nbsp;ohon, a&nbsp;kočí pan Ulrich dostal poslední úkol, aby odvedl koně na&nbsp;jatka. Bobík za&nbsp;těch osmnáct let, co&nbsp;rozvážel pivovarské sudy po&nbsp;městě a&nbsp;okolních vesnicích, znal všechny hospody, věděl, kde má&nbsp;zastavit, a&nbsp;za to&nbsp;jej odvedli na&nbsp;jatka, protože šel do&nbsp;penze. Kočí pan Ulrich byl už&nbsp;taky starý. Než přišel do&nbsp;pivovaru, tak dělal bosňáka, dvacet let nosil v&nbsp;krosničce, zaháknuté na&nbsp;řemeni přes prsa a&nbsp;záda, patnáct kilo břitev a&nbsp;pásků a&nbsp;šlí a&nbsp;nití a&nbsp;jehel a&nbsp;pomád a&nbsp;tkaniček do&nbsp;botek a&nbsp;řemínků a&nbsp;pásků na&nbsp;vousy, celý byl ověšený tím svým malým krámkem. Tak chodil od&nbsp;vesnice k&nbsp;vesnici, od&nbsp;stavení ke&nbsp;stavení, nosil s&nbsp;sebou hůl, kterou vždycky opřel pod tu&nbsp;krosnu, aby si&nbsp;odpočinul, aby měl volné ruce, když nabízel to&nbsp;svoje zboží. Za&nbsp;ta&nbsp;léta, tak jako starý pošťák od&nbsp;brašny, měl trup tak trochu shrbený, jak pořád s&nbsp;sebou tahal tu&nbsp;malou a&nbsp;plnou výkladní skříň. Dokonce když spal v&nbsp;maštalích, měl u&nbsp;sebe těsně tu&nbsp;krosnu, tak jako klokan svoji kapsu. Za&nbsp;ta&nbsp;léta, co&nbsp;nosil celý svůj obchod v&nbsp;krosně, měl taky takovou chůzi, jako měli všichni bosňáci, lehce se&nbsp;klátil, a&nbsp;tak i&nbsp;když se&nbsp;stal pivovarským kočím, kráčel vždycky v&nbsp;hlavách koní a&nbsp;vykládal si&nbsp;s&nbsp;nimi, pořád se&nbsp;tak klátil, jako by&nbsp;stále nesl ten svůj krám. A&nbsp;teď přišel čas, aby odvedl Bobíka na&nbsp;jatka. Otec, když mu&nbsp;o&nbsp;tom podal zprávu, dal mu&nbsp;tři dny volna, protože tatínek byl za&nbsp;Rakouska u&nbsp;hulánů a&nbsp;věděl, co&nbsp;to&nbsp;je&nbsp;kůň. Pan Ulrich dostal tři dny volna, tak jako na&nbsp;úmrtí v&nbsp;rodině. Navečer odvedl Bobíka na&nbsp;jatka a&nbsp;pak seděl v&nbsp;hospodě a&nbsp;pil a&nbsp;držel si&nbsp;hlavu v&nbsp;dlaních.</span></p>
          <p class="chunk" data-nb-ref-number="3" data-nb-words="567" data-nb-chars="3290"><span class="idea" data-nb-ref-number="3" id="idea3" data-nb-words="567" data-nb-chars="3290">Ten večer otec zastihl Pepina v&nbsp;dobré náladě a&nbsp;tak pozval strýce, aby nešel přidržet kontramatku, ale pomohl narazit nová ložiska do&nbsp;hřídele, protože otec přišel na&nbsp;to, že&nbsp;motor Oriona se&nbsp;hřeje jen proto, že&nbsp;se&nbsp;mu&nbsp;hřejí a&nbsp;přehřívají hřídele. Tak strýc v&nbsp;bílé námořní čepici pomáhal otci. Ale strýc myslel na&nbsp;to, že&nbsp;v&nbsp;barech a&nbsp;hostincích městečka kelnerky a&nbsp;číšnice už&nbsp;na&nbsp;něj čekají, dívají se&nbsp;na&nbsp;dveře a&nbsp;jsou zklamány, když nevejde bílá námořní čepice, taková, jakou nosil Hans Albers v&nbsp;La Palomě. Už&nbsp;bylo devět hodin, a&nbsp;strýc Pepin držel velikou dubovou palici, otec u&nbsp;břicha držel klikovou hřídel a&nbsp;dával znamení, aby strýc palicí narážel ta&nbsp;ložiska, že&nbsp;jedině teď, až&nbsp;smontují Oriona, stroj přestane vydávat ten suchý cinkot, jako by&nbsp;se&nbsp;v&nbsp;motoru olejem proplachovaly malé kávové lžičenky. A&nbsp;tak Pepin mocnými údery bil dubovou palicí do&nbsp;ložiska, tatínek držel a&nbsp;mezi nohama u&nbsp;břicha svíral hřídel, na&nbsp;kterou zvolna se&nbsp;naráželo a&nbsp;zasouvalo, centimetr po&nbsp;centimetru, bronzové ložisko, ta&nbsp;krásná směs kovů, ve&nbsp;které se&nbsp;nejlíp otáčejí hřídele. A&nbsp;když si&nbsp;strýc vzpomněl, že&nbsp;krasavice jsou už&nbsp;docela zklamané, že&nbsp;Pepin nevchází do&nbsp;jejich lokálů, marně dávají jeden střapec za&nbsp;druhým do&nbsp;gramofonu, udeřil palicí ze&nbsp;všech sil, protože myslel, že&nbsp;už&nbsp;to&nbsp;skončí. A&nbsp;tak narazil ložisko na&nbsp;hřídel přesně, akorát. Ale tatínek zapomenul dát znamení, že&nbsp;už&nbsp;je&nbsp;těch ran akorát, strýc Pepin se&nbsp;znovu rozpřáhl a&nbsp;otec v&nbsp;zoufalství, aby ložisko nebylo naraženo víc, než má&nbsp;být, odtáhl hřídel i&nbsp;s&nbsp;ložiskem a&nbsp;strýc Pepin mocnou ranou dal dubovou palicí tatínkovi ránu na&nbsp;žaludek jako slavný boxer Pepa Hampacher. A&nbsp;otec byl odmrštěn a&nbsp;spadl na&nbsp;zem. Strýc Pepin se&nbsp;polekal, stavěl bratra na&nbsp;nohy, ale ten pořád padal, a&nbsp;tak jej Pepin omýval, pleskal po&nbsp;tvářích, volal křestním jménem, až&nbsp;se&nbsp;tatínek vzpamatoval, poklesával v&nbsp;kolenou, ale pak vzal kladívko a&nbsp;majzlík, ale to&nbsp;bylo málo, tak poručil, aby strýc nastavil ruce, vzal ocelový kartáč, aby potrestal strýce za&nbsp;tu&nbsp;ránu dubovou palicí, ale i&nbsp;to se&nbsp;zdálo málo. A&nbsp;rozhlížel se&nbsp;dílnou, ale nic nenašel, co&nbsp;by&nbsp;se&nbsp;mu&nbsp;hodilo k&nbsp;potrestání. A&nbsp;strýc Pepin sám od&nbsp;sebe vytáhl svoje staré rakouské hodinky, ty, které měly na&nbsp;ciferníku napsáno Patent Roskopf, a&nbsp;pod středem byla vyrytá krásná loď o&nbsp;třech stěžních a&nbsp;plachtách, sám od&nbsp;sebe je&nbsp;strýc položil na&nbsp;tu&nbsp;kovadlinu, a&nbsp;otec vzal tu&nbsp;dubovou palici a&nbsp;jednou ranou roztříštil ty&nbsp;rakouské hodinky. Strýc Pepin stál, jako by&nbsp;dostal palicí do&nbsp;hlavy, oba se&nbsp;dívali, jak z&nbsp;kovadliny začaly na&nbsp;černou zem odkapávat kolečka. Otec zvedl palici a&nbsp;hodinky byly jednou tak veliké, přes celou kovadlinu jako placka. Strýc Pepin je&nbsp;vzal a&nbsp;díval se&nbsp;na&nbsp;ciferník, ze&nbsp;kterého upadly ručičky, a&nbsp;ta trojstěžňová rakouská loď odprýskávala jako email od&nbsp;roztříštěného smaltového hrnce. Přiložil je&nbsp;k&nbsp;uchu, ale hodinky značky Patent Roskopf už&nbsp;nešly. Strýc se&nbsp;tak roztřásl, že&nbsp;se&nbsp;vysypávaly šroubečky a&nbsp;zlámané hřídele a&nbsp;pera, jako by&nbsp;padali mravenci, nějaké sviňky, hmyz. A&nbsp;tatínek byl z&nbsp;toho tak nešťastný, že&nbsp;podal strýci ocelový kartáč, a&nbsp;sám nastavil hřbety rukou, aby teď strýc Pepin mu&nbsp;posekal kůži za&nbsp;ty&nbsp;zohavené hodinky. Ale strýc odhodil kartáč, teď zase do&nbsp;něj vstoupila ta&nbsp;vzpoura, teď nadešel strýcův čas, protože jednou za&nbsp;rok se&nbsp;strýc Pepin vzbouřil, už&nbsp;toho všeho u&nbsp;nás měl dost. Ne, ne&nbsp;a&nbsp;ne! Řekl a&nbsp;hlas mu&nbsp;přeskakoval.</span></p>
          <p class="chunk" data-nb-ref-number="4" data-nb-words="11" data-nb-chars="55"><span class="idea" data-nb-ref-number="4" id="idea4" data-nb-words="11" data-nb-chars="55">Já&nbsp;mám taky svou čest, to&nbsp;jediný, co&nbsp;rakouské voják má!</span></p>
          <p class="chunk" data-nb-ref-number="5" data-nb-words="30" data-nb-chars="145"><span class="idea" data-nb-ref-number="5" id="idea5" data-nb-words="30" data-nb-chars="145">Je&nbsp;konec, já&nbsp;už&nbsp;k&nbsp;vám nebudu chodit ani na&nbsp;obědy, ani na&nbsp;večeře, a&nbsp;vůbec! Já&nbsp;si&nbsp;budu zase hospodařit sám. Peníze jsó moje, dostanu je, a&nbsp;to hned!</span></p>
          <p class="chunk" data-nb-ref-number="6" data-nb-words="11" data-nb-chars="60"><span class="idea" data-nb-ref-number="6" id="idea6" data-nb-words="11" data-nb-chars="60">Otec pohladil Pepina po&nbsp;zádech, ale ten se&nbsp;s&nbsp;odporem odtáhl.</span></p>
          <p class="chunk" data-nb-ref-number="7" data-nb-words="26" data-nb-chars="128"><span class="idea" data-nb-ref-number="7" id="idea7" data-nb-words="26" data-nb-chars="128">Panská láska po&nbsp;zádech jezdí! Já&nbsp;jsu dělník a&nbsp;ty jseš pán! Řekl hořce strýc Pepin a&nbsp;zúžil oči a&nbsp;stáhl nazad uši jak kousavý kůň.</span></p>
          <p class="chunk" data-nb-ref-number="8" data-nb-words="13" data-nb-chars="80"><span class="idea" data-nb-ref-number="8" id="idea8" data-nb-words="13" data-nb-chars="80">A&nbsp;tatínek zhasil lampy v&nbsp;garáži, zamkl a&nbsp;tak kráčeli tichým pivo­varským dvorem.</span></p>
          <p class="chunk" data-nb-ref-number="9" data-nb-words="173" data-nb-chars="990"><span class="idea" data-nb-ref-number="9" id="idea9" data-nb-words="173" data-nb-chars="990">Ležel jsem v&nbsp;posteli, četl jsem si&nbsp;kuchařku, kuchařku na&nbsp;celý rok, ten večer jsem byl tak mlsný, že&nbsp;jsem četl jenom jídla na&nbsp;neděli a&nbsp;velké svátky, ty&nbsp;recepty, které v&nbsp;kuchařce byly napsány červenými písmenky. Tak vešel otec, za&nbsp;ním strýc Pepin, a&nbsp;já jsem už&nbsp;věděl, že&nbsp;zase strýc Pepin udělal vzpouru, že&nbsp;už&nbsp;nechce, aby mu&nbsp;tatínek vedl peníze. Tatínek vytáhl dětský zápisníček na&nbsp;slovíčka, kam trpělivě každý týden zapisoval sto třicet korun, které strýc týdně bral za&nbsp;svoji práci, a&nbsp;potom tam celý týden zapisoval všechny peníze, které si&nbsp;strýc vybíral, pět korun na&nbsp;útratu denně, a&nbsp;pak příležitostná vydání, protože strýc každý týden chodil ještě pro peníze na&nbsp;organizaci a&nbsp;na prádlo. A&nbsp;potom otec každý týden strhl z&nbsp;platu pětatřicet korun, to&nbsp;byly obědy a&nbsp;večeře za&nbsp;týden, a&nbsp;zbytek dával otec strýci na&nbsp;spořitelní knížku. Teď strýc seděl a&nbsp;díval se&nbsp;cize, ani se&nbsp;neusmál. Tatínek počítal a&nbsp;pak podal strýci spořitelní knížku, na&nbsp;které bylo tři sta padesát korun, a&nbsp;zbytek peněz za&nbsp;týden.</span></p>
          <p class="chunk" data-nb-ref-number="10" data-nb-words="98" data-nb-chars="533"><span class="idea" data-nb-ref-number="10" id="idea10" data-nb-words="98" data-nb-chars="533">Když, Jožko, myslíš, že&nbsp;umíš hospodařit, tak tady máš. A&nbsp;já jsem už&nbsp;nečetl, už&nbsp;jsem nemohl číst, matka, která ležela v&nbsp;posteli, si&nbsp;přetáhla peřinu přes hlavu. Cítili jsme se&nbsp;vždycky pokořeni, vždycky, když strýc udělal vzpouru, vždycky nás v&nbsp;rodině bylo míň, protože strýc Pepin vždycky stál jako vítěz, jako oběť. Teď držel ruku na&nbsp;klice a&nbsp;lil a&nbsp;chrstal do&nbsp;kuchyně a&nbsp;pokoje svoji zlost. Lidi to&nbsp;říkají sami, že&nbsp;mě&nbsp;vokrádáte, že&nbsp;já&nbsp;jsu hlópáček hlópé. A&nbsp;to, co&nbsp;mi&nbsp;dáváte k&nbsp;obědu a&nbsp;k&nbsp;večeři, to&nbsp;jsó zbytky, co&nbsp;jste nemohli sníst sami!</span></p>
          <p class="chunk" data-nb-ref-number="11" data-nb-words="5" data-nb-chars="35"><span class="idea" data-nb-ref-number="11" id="idea11" data-nb-words="5" data-nb-chars="35">Matka odrhnula peřinu a&nbsp;zanaříkala.</span></p>
          <p class="chunk" data-nb-ref-number="12" data-nb-words="5" data-nb-chars="26"><span class="idea" data-nb-ref-number="12" id="idea12" data-nb-words="5" data-nb-chars="26">Ale dneska jsme měli husu…</span></p>
          <p class="chunk" data-nb-ref-number="13" data-nb-words="20" data-nb-chars="92"><span class="idea" data-nb-ref-number="13" id="idea13" data-nb-words="20" data-nb-chars="92">O&nbsp;husu nende, jde o&nbsp;to, že&nbsp;vy&nbsp;jste páni, a&nbsp;já jsu obyčejné dělník. A&nbsp;jednó to&nbsp;bude obráceně!</span></p>
          <p class="chunk" data-nb-ref-number="14" data-nb-words="5" data-nb-chars="31"><span class="idea" data-nb-ref-number="14" id="idea14" data-nb-words="5" data-nb-chars="31">Vykřikl strýc Pepin a&nbsp;zahrozil.</span></p>
          <p class="chunk" data-nb-ref-number="15" data-nb-words="9" data-nb-chars="49"><span class="idea" data-nb-ref-number="15" id="idea15" data-nb-words="9" data-nb-chars="49">Ta&nbsp;husa že&nbsp;vám nechutnala? Čtvrtku jste jí&nbsp;snědl!</span></p>
          <p class="chunk" data-nb-ref-number="16" data-nb-words="7" data-nb-chars="40"><span class="idea" data-nb-ref-number="16" id="idea16" data-nb-words="7" data-nb-chars="40">Zvolala matka a&nbsp;zakryla si&nbsp;peřinou tvář.</span></p>
          <p class="chunk" data-nb-ref-number="17" data-nb-words="3" data-nb-chars="18"><span class="idea" data-nb-ref-number="17" id="idea17" data-nb-words="3" data-nb-chars="18">Jedině to&nbsp;zelíčko!</span></p>
          <p class="chunk" data-nb-ref-number="18" data-nb-words="509" data-nb-chars="2800"><span class="idea" data-nb-ref-number="18" id="idea18" data-nb-words="509" data-nb-chars="2800">Připustil strýc a&nbsp;pořád držel kliku a&nbsp;díval se&nbsp;střídavě na&nbsp;nás nenávistně, otec seděl a&nbsp;oddychoval a&nbsp;dírky u&nbsp;nosu se&nbsp;mu&nbsp;vzdouvaly, matka vytáhla ruce z&nbsp;peřiny, jako by&nbsp;se&nbsp;topila, celá se&nbsp;natáhla a&nbsp;obličej přikrytý, jen ty&nbsp;vztyčené paže pohybovaly dlaněma, já&nbsp;jsem měl pokrčené nohy v&nbsp;peřině, kuchařka ležela otevřená na&nbsp;mém klíně a&nbsp;já jsem věděl, že&nbsp;strýc má&nbsp;pravdu, ne&nbsp;vůbec, ale tu&nbsp;svoji, ne&nbsp;tu&nbsp;svoji, ale vůbec, i&nbsp;kdyby šetřil, tak nemohl si&nbsp;našetřit ani na&nbsp;domek, ani na&nbsp;auto, ani na&nbsp;to&nbsp;všechno, v&nbsp;čem jsme žili my, tři pokoje a&nbsp;krásné záclony a&nbsp;krásný nábytek. Jistě se&nbsp;u&nbsp;nás cítil hostem, cizincem, protože od&nbsp;nás se&nbsp;vždycky vracel do&nbsp;šalandy, kde měl jeden kavalec, jednu skříň. Měl pravdu, i&nbsp;když ji&nbsp;neměl, patřil jsem k&nbsp;pánům zrovna tak, jako strýc do&nbsp;konce svého života, nebo až&nbsp;do&nbsp;penze bude pořád dělník, zatímco otec nejdřív byl účetním, teď je&nbsp;správcem a&nbsp;určitě bude i&nbsp;řiditelem pivovaru. Jenomže já&nbsp;jsem taky věděl, že&nbsp;strýc Pepin žije jen ze&nbsp;dne na&nbsp;den, a&nbsp;to bylo v&nbsp;mých očích krásné, věděl jsem, že&nbsp;strýc Pepin je&nbsp;celý den promočený na&nbsp;važhauze, ale pořád je&nbsp;plný nadšení z&nbsp;toho, že&nbsp;je&nbsp;na&nbsp;světě, že&nbsp;má&nbsp;nějakou velikou radost, která se&nbsp;podobá bláznovství. Věděl jsem, že&nbsp;strýc Pepin prochází městečkem jako císař. V&nbsp;bílé námořní čepici zdobené zlatými šňůrami a&nbsp;velikou kotvou salutuje a&nbsp;uklání se, jako by&nbsp;přehlížel čestnou stráž, jako když přijede anglický král někam lodí a&nbsp;přijímá čestná hlášení. Zatím tatínek je&nbsp;od&nbsp;rána plný starostí a&nbsp;zlostí nad tím, co&nbsp;bylo, jedině doufal pořád, že&nbsp;se&nbsp;všechno zlepší v&nbsp;budoucnosti, ta&nbsp;budoucnost, to&nbsp;byl jeho sen, tam že&nbsp;teprve všechno bude krásné. A&nbsp;zatímco strýc Pepin držel kliku a&nbsp;díval se&nbsp;nenávistně na&nbsp;otce a&nbsp;na mne a&nbsp;na matku, která raději měla zakrytý obličej peřinou, já&nbsp;jsem si&nbsp;teprve v&nbsp;tu chvíli uvědomil, jak otec skoro všechny peníze, co&nbsp;mu&nbsp;zbyly, ukládal do&nbsp;pojistek, že&nbsp;jednou, až&nbsp;budou staří, až&nbsp;bude s&nbsp;matkou v&nbsp;penzi, dostanou čtvrt miliónu a&nbsp;pak si&nbsp;budou žít. Ale já&nbsp;jsem rád četl v&nbsp;novinách a&nbsp;ukazoval jsem to&nbsp;mamince, že&nbsp;lepší než pojistka že&nbsp;by&nbsp;bylo v&nbsp;létě o&nbsp;dovolené odjet jednou z&nbsp;Hamburku na&nbsp;cestu kolem Středozemního moře, druhé prázdniny na&nbsp;cestu do&nbsp;Švédska a&nbsp;na Špicberky a&nbsp;další prázdniny projet se&nbsp;Německem a&nbsp;Francií, a&nbsp;další cestu do&nbsp;Alp a&nbsp;do Itálie, že&nbsp;kolik by&nbsp;ty&nbsp;cesty stály pro nás tři, tak tolik zrovna se&nbsp;platí každý rok za&nbsp;to, aby za&nbsp;dvacet let dostali mí&nbsp;rodiče čtvrt miliónu. Ale maminka byla zrovna taková jako otec, milovala budoucnost víc než přítomnost, kterou nabízela cestovní kancelář Hapag, Hamburk, každý rok se&nbsp;těšit na&nbsp;nějakou krásnou cestu do&nbsp;ciziny a&nbsp;do zámoří. A&nbsp;strýc Pepin cestoval každý den, každý den obešel všechny hostince s&nbsp;dámskou obsluhou, bary s&nbsp;krásnými slečnami, vracel se&nbsp;k&nbsp;ránu, aby v&nbsp;šest hodin už&nbsp;v&nbsp;mokrých botách a&nbsp;hábech stál s&nbsp;bajlaufem u&nbsp;bednárny a&nbsp;bajloval mokré sudy.</span></p>
          <p class="chunk" data-nb-ref-number="19" data-nb-words="10" data-nb-chars="49"><span class="idea" data-nb-ref-number="19" id="idea19" data-nb-words="10" data-nb-chars="49">Každýho pána patří drapnót a&nbsp;látnót s&nbsp;nim vo&nbsp;zem!</span></p>
          <p class="chunk" data-nb-ref-number="20" data-nb-words="375" data-nb-chars="2163"><span class="idea" data-nb-ref-number="20" id="idea20" data-nb-words="375" data-nb-chars="2163">Zvedl prst a&nbsp;tím prstem strýc Pepin píchl do&nbsp;vzduchu, ale ve&nbsp;skutečnosti píchl nás do&nbsp;srdce a&nbsp;vyšel na&nbsp;chodbu a&nbsp;zapráskl za&nbsp;sebou dveře tak, až&nbsp;se&nbsp;celý byt zatřásl. Tu&nbsp;noc noční hlídač pan Vaňátko, docela obtažený potem, ležel před kanceláří pod jeřábem na&nbsp;rozvinutém bandalíru, věrný psíček Trik mu&nbsp;ležel v&nbsp;nohách. Noční hlídač se&nbsp;díval na&nbsp;hvězdy, kuliši a&nbsp;sýčkové teskně volali na&nbsp;vysokých budovách pivovaru, pan Vaňátko se&nbsp;díval na&nbsp;hvězdy a&nbsp;věděl, že&nbsp;dneska nebude spát, protože sýčkové houkali a&nbsp;ten teskný sbor kulichů mu&nbsp;naháněl hrůzu. Tak snil o&nbsp;tom, jak by&nbsp;to&nbsp;dopadlo, kdyby mu&nbsp;někdo chtěl vyloupit kancelář a&nbsp;kasu. Když zdálky uslyšel, jak po&nbsp;kamenném mostě cvakají podkovy těžkého koně, zvuk kopyt se&nbsp;blížil k&nbsp;pivovaru, noční hlídač, kdyby nevěděl, že&nbsp;Bobík je&nbsp;už&nbsp;na&nbsp;jatkách, kde zejtra bude poražen, tak by&nbsp;přísahal, že&nbsp;to&nbsp;kráčí on, osmnáctiletý haflinger Bobi. Ale zvuk podkov se&nbsp;blížil. Tak noční hlídač vstal a&nbsp;trnul, přál si, aby podle pivovarské zdi a&nbsp;pak podle zamčené brány ta&nbsp;kopyta kráčela dál, přes trať dál do&nbsp;polí. Ale kopyta se&nbsp;zastavila u&nbsp;brány, a&nbsp;z&nbsp;čeho měl pan Vaňátko strach, to&nbsp;se&nbsp;stalo skutkem, u&nbsp;vrat zařehtal Bobík. A&nbsp;nočního hlídače obešla hrůza, a&nbsp;tak vzbudil tatínka a&nbsp;celý pivovar, že&nbsp;všichni mysleli, že&nbsp;pan Vaňátko má&nbsp;dopadeného zločince, tak křičel a&nbsp;mával rukama a&nbsp;rozsvítil všechny baterky, kterými byl ověšen, tak běhal a&nbsp;svolával všechny na&nbsp;pomoc. Když jsme doběhli, mužští v&nbsp;podvlíkačkách s&nbsp;holemi a&nbsp;lopatami k&nbsp;bráně, tak tam stál Bobík, který přišel domů, vrátil se&nbsp;do&nbsp;pivovaru. Otec otevřel bránu, popleskal koně po&nbsp;šíji, a&nbsp;slaďáci a&nbsp;strojník a&nbsp;bednářský otráveně šli zase spát, bílé dlouhé podvlíkačky se&nbsp;vzdalovaly a&nbsp;odcházely do&nbsp;tmy. Otec otevřel maštal, nalil vody, pak přinesl náruč sena. A&nbsp;haflinger Bobi zařehtal, bez ohlávky, docela nahý se&nbsp;asi vyvlíkl a&nbsp;vrátil se&nbsp;tam, kde byl rád, do&nbsp;maštale, bez které už&nbsp;asi nedovedl žít. Otec byl smutný, znovu popleskal haflingra po&nbsp;ostříhané šíji, zavřel maštal a&nbsp;zůstal s&nbsp;rukama na&nbsp;závorách, s&nbsp;hlavou u&nbsp;dveří stát, skoro tam visel, rozpřažený jako Ježíš na&nbsp;kříži, já&nbsp;jsem běžel domů a&nbsp;vklouzl pod peřinu, protože jsem slyšel dobře, tam u&nbsp;maštale jak tatínek zavzlykal.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_011.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>