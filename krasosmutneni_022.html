<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Sextánka">
    <meta name="apple-mobile-web-app-capable" content="yes">
    <title>Sextánka</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Krasosmutnění">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Krasosmutnění">
    <meta property="og:title" content="Krasosmutnění">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Krasosmutnění">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./krasosmutneni_021.html">
    <link rel="next" href="./krasosmutneni_023.html">
    <meta name="nb-order" content="19">
    <link rel="self" href="krasosmutneni_022.html">
    <meta name="nb-identifier" content="hrabal-krasosmutneni-a1c88d5">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3194" data-nb-chars="17828">
    <nav role="doc-toc">
      <ul class="plain section">
        <li><a href="krasosmutneni_005.html">Mořská panna</a></li>
        <li><a href="krasosmutneni_006.html">Čtvereční centimetr za šedesát korun</a></li>
        <li><a href="krasosmutneni_007.html">Každý den zázrak</a></li>
        <li><a href="krasosmutneni_008.html">Rozdělený byt</a></li>
        <li><a href="krasosmutneni_009.html">Znesvěcený rozdělovač</a></li>
        <li><a href="krasosmutneni_010.html">Úmrtí v&nbsp;rodině</a></li>
        <li><a href="krasosmutneni_011.html">Řidič pražských tramvají</a></li>
        <li><a href="krasosmutneni_012.html">Veřejné osvětlení</a></li>
        <li><a href="krasosmutneni_013.html">Myš ukradla dítěti cumel</a></li>
        <li><a href="krasosmutneni_014.html">Krasosmutnění</a></li>
        <li><a href="krasosmutneni_015.html">Ovčí hubičky</a></li>
        <li><a href="krasosmutneni_016.html">Když umře hospodář, pláče i&nbsp;dobytek</a></li>
        <li><a href="krasosmutneni_017.html">Jetel růžák</a></li>
        <li><a href="krasosmutneni_018.html">Návrat ztraceného strýce</a></li>
        <li><a href="krasosmutneni_019.html">Škodovka čtyřistatřicítka</a></li>
        <li><a href="krasosmutneni_020.html">Krásná řeznice</a></li>
        <li><a href="krasosmutneni_021.html">Hudebníci ze Šumavy</a></li>
        <li><a href="krasosmutneni_022.html">Sextánka</a></li>
        <li><a href="krasosmutneni_023.html">Armagedon</a></li>
        <li><a href="krasosmutneni_024.html">Rakouský vítěz</a></li>
        <li><a href="krasosmutneni_025.html">Žlutý pták</a></li>
        <li><a href="krasosmutneni_026.html">Altánek z&nbsp;proutí</a></li>
        <li><a href="krasosmutneni_027.html">Kmotříček</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_021.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="8"><span class="idea" data-nb-ref-number="1" id="idea1" data-nb-words="1" data-nb-chars="8">Sextánka</span></h1>
        <section>
          <p class="chunk" data-nb-ref-number="2" data-nb-words="2950" data-nb-chars="16329"><span class="idea" data-nb-ref-number="2" id="idea2" data-nb-words="2950" data-nb-chars="16329">Největší děti v&nbsp;našem městečku byli dospělí lidé, z&nbsp;těch dospělých ale byli občané, kteří hráli divadlo. Skoro všichni k&nbsp;nám chodili do&nbsp;pivovaru, když byla zabijačka, když byl čas koroptví a&nbsp;zajíců, a&nbsp;hlavně když byl čas hlavních zkoušek. Každé dva měsíce se&nbsp;radovala naše společnost z&nbsp;nové hry, kterou nejdřív několik večerů četli u&nbsp;nás v&nbsp;pokojích, pili pivo a&nbsp;mazali si&nbsp;chleby sádlem a&nbsp;předčítali to, co&nbsp;se&nbsp;bude hrát. A&nbsp;pak si&nbsp;zajeli do&nbsp;Prahy, jak tu&nbsp;hru hrají v&nbsp;Praze. A&nbsp;pak nastal ten nejkrásnější čas zkoušek. Matka jen dala pití kozám a&nbsp;nakrmila prasata, pak dávno před zkouškou si&nbsp;oblékla kostým, modrý kostým, a&nbsp;vzala pod paži svoji úlohu a&nbsp;někdy pěšky, někdy na&nbsp;bicyklu vyjela do&nbsp;městečka. Ale to&nbsp;už&nbsp;nebyla moje maminka, ale ta&nbsp;ženská, která bude hrát v&nbsp;příštím představení. Když se&nbsp;hrála Periférie, tak maminka hovořila tak po&nbsp;pražsku a&nbsp;tak sprostě, že&nbsp;i&nbsp;tatínek se&nbsp;šel podívat do&nbsp;úlohy, jestli to&nbsp;tam je. Když ale hrála paní z&nbsp;námoří, tak se&nbsp;zase docela vzdálila tak, že&nbsp;s&nbsp;tatínkem mluvila docela podrážděně, a&nbsp;když hrála Noru, tak nejdřív na&nbsp;otce byla laskavá, skoro mu&nbsp;dělala služku, ale potom, když Nora změnila se&nbsp;i&nbsp;ve hře, tak maminka otci hrozila rozvodem, hrozila, že&nbsp;jej opustí, a&nbsp;tatínek se&nbsp;uklidnil, až&nbsp;si&nbsp;přečetl v&nbsp;divadelní knížce, že&nbsp;to&nbsp;je&nbsp;její úloha v&nbsp;posledním jednání, že&nbsp;to&nbsp;tak maminka nemyslí. Ale přesto se&nbsp;otec lekal, protože matka to&nbsp;hrála daleko líp než v&nbsp;životě, tak upřímně to&nbsp;říkala, že&nbsp;jej opustí a&nbsp;začne sama nový život. Otec byl rád, když matka hrála Desdemonu. Poslední jednání prožíval tatínek tak jako Othello a&nbsp;litoval, že&nbsp;tu&nbsp;hlavní úlohu nemůže hrát on. Tak aspoň to&nbsp;poslední jednání zkoušel s&nbsp;matkou a&nbsp;teď jsem viděl, že&nbsp;otec se&nbsp;tak vžil do&nbsp;úlohy, že&nbsp;všechny ty&nbsp;žárlivé scény říkal tak upřímně a&nbsp;s&nbsp;takovým požitkem, že&nbsp;jednou strhnul matku k&nbsp;zemi hulákal na&nbsp;ni, v&nbsp;jedné ruce četl z&nbsp;knížky a&nbsp;druhou držel maminku tak, až&nbsp;ji&nbsp;bolela ruka a&nbsp;volala na&nbsp;otce, aby ji&nbsp;nechal, a&nbsp;řekla mu, že&nbsp;je&nbsp;surovec. Ale tatínek se&nbsp;bránil, že&nbsp;to&nbsp;je&nbsp;napsáno a&nbsp;že to&nbsp;dělá podle divadelní knížky, přál si, aby mohl s&nbsp;matkou přezkoušet ještě konec, ale matka se&nbsp;podívala na&nbsp;hodinky, že&nbsp;musí jet na&nbsp;zkoušku do&nbsp;divadla, protože otec hrozil, že&nbsp;matku uškrtí tak, jak to&nbsp;je&nbsp;na&nbsp;konci Othella. A&nbsp;tak maminka každý večer před zkouškou chodila v&nbsp;modrém kostýmku náměstím, pod paží srolovanou úlohu, lidé ji&nbsp;zdravili, zastavovali se, tvořily se&nbsp;kolem maminky hloučky a&nbsp;matka se&nbsp;usmívala a&nbsp;vykládala o&nbsp;tom, co&nbsp;se&nbsp;bude hrát a&nbsp;kdo v&nbsp;té hře bude hrát. A&nbsp;já jsem stál pod podloubím, za&nbsp;mnou byl otevřený krám pana Rehra, který kupoval kožky ze&nbsp;zajíců a&nbsp;kozlat a&nbsp;křečků a&nbsp;vůbec, ten zápach byl tak hrozný, že&nbsp;sem přišel jen ten, kdo musel. Ale ten pronikavý zápach nešel z&nbsp;krámu pana Rehra, ale zezadu, tam k&nbsp;řece, tam za&nbsp;barákem na&nbsp;náměstí pod podloubím, tam se&nbsp;svážely všechny kosti z&nbsp;jatek, tam se&nbsp;tyčila veliká hora kostí, přivážely se&nbsp;ještě s&nbsp;masem a&nbsp;flaksami, ale slunce, a&nbsp;hlavně krysy ohlodaly všechno maso až&nbsp;na&nbsp;kost, že&nbsp;tam za&nbsp;tmy zářily ty&nbsp;tuny kostí jako hromady fosforeskujících ručiček na&nbsp;kostelních věžích… A&nbsp;tak jsem stál opřený o&nbsp;sloup pod podloubím, na&nbsp;druhé straně náměstí proud procházejících se&nbsp;mladých lidí chodil nahoru a&nbsp;dolů, děvčata zavěšená do&nbsp;čtyřstupů se&nbsp;smála, a&nbsp;chlapci taky ve&nbsp;čtyřstupech se&nbsp;smáli na&nbsp;ně, pokřikovali na&nbsp;sebe a&nbsp;tak jeden proud šel nahoru a&nbsp;druhý dolů, a&nbsp;když se&nbsp;míjely ty&nbsp;čtyřstupy, tak každý se&nbsp;nemohl dočkat, až&nbsp;uvidí tu&nbsp;svoji holku a&nbsp;slečnu, až&nbsp;ta&nbsp;uvidí toho svého kluka nebo mladíka, a&nbsp;tak se&nbsp;dospívající bavili až&nbsp;do&nbsp;úplného setmění. A&nbsp;u&nbsp;mariánského sloupu chodili sem a&nbsp;tam dospělí, ruce na&nbsp;zádech nebo v&nbsp;prstech hůlečku, každou chvíli se&nbsp;podívali na&nbsp;hodinky, jako by&nbsp;měli někam jet vlakem, a&nbsp;moje matka se&nbsp;procházela chvíli s&nbsp;dospělými, pak zase prošla korzem, jako by&nbsp;někoho hledala. A&nbsp;já jsem zdálky viděl, že&nbsp;maminka nikoho nehledá, že&nbsp;jenom dělá, že&nbsp;někoho hledá, aby ji&nbsp;lidé viděli s&nbsp;tou úlohou pod paží, dokonce se&nbsp;matka dívala tak nějak, že&nbsp;je&nbsp;posvěcená, že&nbsp;je&nbsp;docela jinačí, než jsou ti&nbsp;druzí, tím, že&nbsp;hraje divadlo, že&nbsp;bude hrát v&nbsp;novém kuse, takže všichni mají sdostatek času, aby maminku viděli, jak vypadá ve&nbsp;skutečnosti a&nbsp;jak bude vypadat potom, až&nbsp;bude hrát docela někoho jiného, než je. A&nbsp;nejen matka, ale to&nbsp;už&nbsp;přišli ostatní herci, všechny jsem je&nbsp;znal, protože jsem jim mazal chleba se&nbsp;sádlem a&nbsp;podával láhve piva, taky přišli v&nbsp;pěkných šatech, každý měl pod paží srolovanou úlohu, když se&nbsp;stmívalo, tak náměstím chodilo sem a&nbsp;tam deset bílých srolovaných knížek, a&nbsp;všichni, kdo hráli v&nbsp;budoucím kuse, tak se&nbsp;vlídně zastavovali, usmívali, brali ty&nbsp;úlohy a&nbsp;třásli jimi ve&nbsp;vzduchu, někteří si&nbsp;z&nbsp;těch úloh dělali takový papírový dalekohled a&nbsp;nasazovali si&nbsp;jej na&nbsp;oko. A&nbsp;tak si&nbsp;hrály ty&nbsp;velké děti, já&nbsp;jsem stál opřený o&nbsp;sloup, za&nbsp;mnou byl pořád osvětlený krám pana Rehra, ze&nbsp;kterého táhnula hrozná vůně, nikdo tímhle podloubím nešel, a&nbsp;tak jsem se&nbsp;mohl nerušeně dívat a&nbsp;skoro se&nbsp;stydět, jak si&nbsp;společnost, která k&nbsp;nám chodí do&nbsp;pivovaru, hraje na&nbsp;herce, jak se&nbsp;tak nějak připravují na&nbsp;večer, kdy se&nbsp;začne doopravdy zkoušet. Když pak bylo týden před hlavním představením, když už&nbsp;se&nbsp;společnost naučila zpaměti svoje úlohy, tak ten poslední týden herci chodili místo na&nbsp;náměstí rovnou do&nbsp;divadla. Tři hodiny před generálními zkouškami si&nbsp;oblékli kostýmy a&nbsp;ty šaty, ve&nbsp;kterých budou hrát, a&nbsp;aby se&nbsp;naučili chodit v&nbsp;kostýmech, tak náměstím do&nbsp;hotelu Na&nbsp;Knížecí prošel v&nbsp;dlouhé suknici Othello, pan lékárník, držel si&nbsp;stříbrnou suknici, aby se&nbsp;nesvalil, už&nbsp;byl načerněný, se&nbsp;širokým zlatým pásem, přecházel náměstím sem a&nbsp;tam, pak zase vešel do&nbsp;hotelu a&nbsp;poručil si&nbsp;sklenku na&nbsp;posilnění. Matka celý týden chodila i&nbsp;ke kozám v&nbsp;atlasových dlouhých šatech, jako Desdemona, odpovídala lidem… Rodrigo, a&nbsp;z&nbsp;Benátek? a&nbsp;usmívala se&nbsp;a&nbsp;byla střídavě plna lásky a&nbsp;zase plna neštěstí podle toho, na&nbsp;kterou situaci té&nbsp;hry myslela. A&nbsp;v&nbsp;té dlouhé róbě přijela do&nbsp;městečka, schválně nejela rovnou do&nbsp;divadla, ale seskočila a&nbsp;opřela kolo o&nbsp;trafiku a&nbsp;zase si&nbsp;držela róbu, aby se&nbsp;o&nbsp;ni nesvalila, neklopýtla, prošla večerním korzem, divila se, že&nbsp;nemůže najít Othella, pana lékárníka, který stál v&nbsp;hotelu Na&nbsp;Knížecí, držel štamprli a&nbsp;podával zprávu o&nbsp;tom, že&nbsp;Othello je&nbsp;vlastně ušlechtilý barbar, a&nbsp;toho hraje právě on. A&nbsp;pan řídící učitel zase kráčel korzem jako benátský šlechtic, otáčel se&nbsp;a&nbsp;odpovídal na&nbsp;pozdravy a&nbsp;jeho kord trčel a&nbsp;pan řídící učitel se&nbsp;učil celý týden chodit s&nbsp;rapírem a&nbsp;ve vysokých střevících a&nbsp;zdravit po&nbsp;benátsku kloboukem, na&nbsp;kterém leželo pštrosí peří. Kromě toho žárlivého Othella tatínek měl nejraději divadelní hru, která se&nbsp;jmenovala Stín. Matka si&nbsp;poslední týden vypůjčila kolečkovou židli, protože v&nbsp;hlavní úloze od&nbsp;začátku až&nbsp;skoro do&nbsp;konce hraje nemocnou, která je&nbsp;trvale upoutána do&nbsp;kolečkového křesla. A&nbsp;tak maminka jezdila pokojem na&nbsp;kolečkové židli, sám jsem se&nbsp;polekal, jak se&nbsp;snažila vstát, ale nešlo jí&nbsp;to, tatínek ji&nbsp;s&nbsp;velkou chutí tlačil z&nbsp;pokoje do&nbsp;pokoje, maminka vedla sama se&nbsp;sebou veliké řeči, z&nbsp;kterých bylo slyšet, že&nbsp;její muž je&nbsp;slavný malíř a&nbsp;maluje krásné obrazy v&nbsp;ateliéru, ale matka nemůže chodit a&nbsp;ráda by&nbsp;se&nbsp;uzdravila, aby se&nbsp;podívala do&nbsp;toho ateliéru, který je&nbsp;na&nbsp;druhém konci Paříže. A&nbsp;tatínek okříval, tlačil maminku a&nbsp;zkoušel ji&nbsp;z&nbsp;její úlohy, a&nbsp;já jsem viděl, kdyby to&nbsp;tak šlo, že&nbsp;by&nbsp;byl otec rád, aby matka taky nemohla chodit, aby celý život jezdila tak jako v&nbsp;té hře, která se&nbsp;jmenovala Stín. A&nbsp;já jsem musel uznat, že&nbsp;matka je&nbsp;opravdu herečka, protože ve&nbsp;třetím jednání, když silou vůle se&nbsp;jí&nbsp;podařilo vstát z&nbsp;té kolečkové židle, viděl jsem, že&nbsp;ve&nbsp;skutečnosti by&nbsp;to&nbsp;vůbec nebylo tak, jak to&nbsp;matka hrála, že&nbsp;i&nbsp;otec najednou matce přál, aby se&nbsp;zvedla, aby krok za&nbsp;krokem se&nbsp;došourala do&nbsp;taxíku a&nbsp;pak aby zase pomalu vystupovala ze&nbsp;schodu na&nbsp;schod vzhůru, kde ale viděla, že&nbsp;ten její manžel tam žije už&nbsp;s&nbsp;jinou ženou… A&nbsp;matka, když to&nbsp;doma viděla, tak se&nbsp;celá prolomila, zhroutila se, a&nbsp;z&nbsp;kuchyně se&nbsp;pomalu odplížila na&nbsp;chodbu a&nbsp;ze schodu na&nbsp;schod vyšla na&nbsp;pivovarský dvůr, opírala se&nbsp;o&nbsp;zeď a&nbsp;lidé z&nbsp;pivovaru si&nbsp;mysleli, že&nbsp;maminka dostala housera, ale matka zase docela zlomená vešla do&nbsp;pokoje, ke&nbsp;kolečkové židli, tatínek ji&nbsp;přistavil, a&nbsp;když se&nbsp;matka posadila do&nbsp;toho křesla a&nbsp;zakryla si&nbsp;nohy kostkovanou dekou, otec se&nbsp;opět zaradoval, vozil matku z&nbsp;pokoje do&nbsp;pokoje a&nbsp;matka říkala, že&nbsp;takhle bude jezdit až&nbsp;do&nbsp;konce svého života. Tak otec byl alespoň týden rád, že&nbsp;matku viděl tak, jak by&nbsp;si&nbsp;ji&nbsp;přál napořád. A&nbsp;já jsem všechny ty&nbsp;hry za&nbsp;ta&nbsp;léta znal, ale nikdy jsem se&nbsp;nešel podívat na&nbsp;tu&nbsp;hru do&nbsp;divadla. Věděl jsem, že&nbsp;kdybych tam stál opřený o&nbsp;sloup, na&nbsp;kterém držely balkóny, věděl jsem, že&nbsp;bych byl rudý ne&nbsp;hanbou, ale tak nějakým studem, že&nbsp;se&nbsp;něco stane, že&nbsp;to&nbsp;matka zapomene, že&nbsp;najednou bude hrát něco jiného. Jen představa, že&nbsp;se&nbsp;rozhrne opona a&nbsp;moje matka se&nbsp;tam objeví mi&nbsp;naháněla hrůzu, že&nbsp;ji&nbsp;uvidím jinačí, než jsem si&nbsp;přál ji&nbsp;mít. Já&nbsp;jsem měl rád tlusté matky, které byly pořád doma a&nbsp;byly docela ustarané o&nbsp;rodinu, tak jako otec bych si&nbsp;přál spíš mít matku na&nbsp;kolečkové židli než pořád roztančenou, jak byla. A&nbsp;potom, lidé z&nbsp;městečka, když mne viděli, tak mne popleskávali, jakože jsem syn té&nbsp;paní, co&nbsp;tak krásně hraje divadlo. A&nbsp;chovali se&nbsp;ke&nbsp;mně, jako bych i&nbsp;já hrál divadlo. A&nbsp;tak, když jsem kráčel korzem a&nbsp;když jsem šel ze&nbsp;školy a&nbsp;do školy, tak jsem se&nbsp;pořád styděl právě proto, že&nbsp;jsem nemohl nikdy v&nbsp;našem městečku být sám, lidé mne sami od&nbsp;sebe zdravili, přátelsky na&nbsp;mne mávali a&nbsp;já jsem je&nbsp;neznal, a&nbsp;když, tak pouze z&nbsp;ulice. Proto jsem se&nbsp;do&nbsp;městečka plížil, proto jsem rád stál pod podloubím, krám s&nbsp;kožkami a&nbsp;starými kostmi jsem měl za&nbsp;sebou jako andělskou stráž, pan Rehr, to&nbsp;byl můj andělíček strážný, ta&nbsp;jeho hromada kostí tam vzadu a&nbsp;zápach kůží, to&nbsp;byla moje záruka, že&nbsp;lidé se&nbsp;mi&nbsp;vyhnou… Ale ta&nbsp;společnost divadelního spolku hrála divadlo sama o&nbsp;sobě, i&nbsp;když se&nbsp;příběhy staly jinak a&nbsp;jinde a&nbsp;v&nbsp;jinačí čas. Tuhle zimu se&nbsp;začala zkoušet Sextánka. Do&nbsp;pivovaru na&nbsp;čtené zkoušky přišly i&nbsp;manželky pánů, kteří k&nbsp;nám chodili na&nbsp;zabijačky a&nbsp;koroptve a&nbsp;krajíce mazané sádlem, a&nbsp;já jsem seděl v&nbsp;kuchyni a&nbsp;docela jsem nemohl chodit z&nbsp;toho, co&nbsp;jsem slyšel a&nbsp;viděl. Matka hrála Sextánku. Nakonec to, co&nbsp;četla, to&nbsp;docela odpovídalo mé&nbsp;mamince, ale když jsem viděl, že&nbsp;její spolužačky budou hrát tlusté ženské, tak jsem nejdřív myslel, že&nbsp;to&nbsp;budou hrát schválně, jako legraci o&nbsp;legraci, hned po&nbsp;druhé čtené zkoušce jsem viděl, že&nbsp;všechny ženské to&nbsp;hrají doopravdy, že&nbsp;mají dojem, že&nbsp;nikdo jiný by&nbsp;nemohl hrát ty&nbsp;sextánky než ty&nbsp;tlusté ženské. A&nbsp;všechny se&nbsp;snažily a&nbsp;hopsaly po&nbsp;pokoji, a&nbsp;tak od&nbsp;čtených zkoušek chodila matka do&nbsp;divadla jako Táňa, docela zamilovaná do&nbsp;profesora Sychravy, tatínek, když ji&nbsp;doma zkoušel, dal si&nbsp;pásku přes oko, zamiloval se&nbsp;do&nbsp;maminky tak, že&nbsp;sladce vzdychal, když matce odpovídal, tak se&nbsp;mu&nbsp;jeho hlas třásl, a&nbsp;pod záminkou, aby to&nbsp;maminka uměla ještě líp, sehrál s&nbsp;matkou ten závěr prvního jednání, kdy Táňa odběhne ze&nbsp;třídy, upustí kapesníček. To&nbsp;otec poklekl a&nbsp;vzal ten kapesník, políbil ho&nbsp;a&nbsp;vztáhl ruce ke&nbsp;dveřím pokoje, kam zmizela maminka, a&nbsp;zašeptal… Táňo! A&nbsp;pak zkoušky pokračovaly v&nbsp;divadle, a&nbsp;v&nbsp;pivovaře matka přistavila šicí stroj, a&nbsp;přišla švadlena a&nbsp;na míru šila studentské šatečky, aby studentka Sovová a&nbsp;studentka Mráčková a&nbsp;studentka Valášková řečená Benjamínek a&nbsp;moje matka měly ušité skládané modré sukénky nad kolena, námořnickou modrou blůzičku, do&nbsp;vlasů velkou bílou mašli. A&nbsp;ten večer, kdy šaty byly hotové, přišla paní lékárníková a&nbsp;paní soudní radová a&nbsp;paní učitelová a&nbsp;oblékly se&nbsp;docela zářící, oblékaly se&nbsp;v&nbsp;pokoji, radovaly se&nbsp;a&nbsp;chichotaly, protože už&nbsp;byly ve&nbsp;svých úlohách, Benjamínek volal, Holky, dostaneme novýho profesora, je&nbsp;to&nbsp;prej krásnej člověk a&nbsp;má jen jedno voko… A&nbsp;Mráčková, to&nbsp;jedno mu&nbsp;stačí, spatřit nás oběma, utekl by&nbsp;hned po&nbsp;první hodině… a&nbsp;Valáš­ková… Tak mu&nbsp;budeme říkat Žižka! A&nbsp;ten že&nbsp;bude učit?… Škoda, že&nbsp;neučí o&nbsp;lásce! Vzala bych si&nbsp;extra hodiny… A&nbsp;já jsem seděl v&nbsp;kuchyni, opřený o&nbsp;zeď, a&nbsp;styděl jsem se, studený pot mi&nbsp;vyvstal na&nbsp;čele a&nbsp;rděl jsem se&nbsp;z&nbsp;toho, co&nbsp;jsem slyšel, ale když se&nbsp;otevřely dveře v&nbsp;ložnici a&nbsp;do pokoje pod rozsvícený lustr vběhly čtveračivé studentky v&nbsp;plisovaných sukýnkách a&nbsp;námořnických bundách, a&nbsp;hlavně na&nbsp;hlavách jim trčela každé velká mašle a&nbsp;držely se&nbsp;podpaždí a&nbsp;chichotaly se&nbsp;do&nbsp;dlaní a&nbsp;cupitaly ve&nbsp;střevících s&nbsp;vysokými kramfleky, viděl jsem, že&nbsp;tohle divadlo o&nbsp;Sextánce je&nbsp;konec. A&nbsp;jako poslední vběhla maminka taky jako sextánka, smála se&nbsp;nepřirozeně, všechny ty&nbsp;ženské se&nbsp;smály a&nbsp;tak nějak dobře věděly, že&nbsp;jsou vedle, ale držely se&nbsp;všechny za&nbsp;ruce a&nbsp;dodávaly si&nbsp;tak sílu, aby věřily tomu, co&nbsp;není, že&nbsp;jsou schopny docela vážně sehrát sextánky. A&nbsp;pištěly a&nbsp;křičely a&nbsp;každou chvíli se&nbsp;jim zvrtnul vysoký kramflíček, ale nakonec si&nbsp;oblékly kožíšky a&nbsp;pěšky se&nbsp;vydaly do&nbsp;městečka, aby se&nbsp;prošly po&nbsp;korze, aby si&nbsp;skočily do&nbsp;hotelu Na&nbsp;Knížecí na&nbsp;horký čaj a&nbsp;ukázaly lidem jako živoucí reklamy to, o&nbsp;čem se&nbsp;bude napříště v&nbsp;městečku hrát. A&nbsp;já jsem shledal ten večer, že&nbsp;strýc Pepin s&nbsp;tou svou námořní čepicí je&nbsp;docela normální člověk. Seděl jsem na&nbsp;židli, opřený o&nbsp;zeď, a&nbsp;myslil jsem na&nbsp;krásnou holku ze&nbsp;čtvrté měšťanky, otevřely se&nbsp;ve&nbsp;třídě dveře a&nbsp;ona vstoupila mezi nás, kluky, a&nbsp;poprosila pana řídícího učitele, že&nbsp;pan děkan prosí, aby mne půjčil do&nbsp;dívčí školy, že&nbsp;mne za&nbsp;chvíli zase vrátí. A&nbsp;tak jsem šel, a&nbsp;ta holka měla námořnickou bundičku jako já, vedla mne až&nbsp;k&nbsp;půdě chlapecké školy, tam byly oplechované dveře a&nbsp;ona je&nbsp;odemkla, a&nbsp;vstoupili jsme na&nbsp;půdu, holka za&nbsp;sebou zase zamkla. A&nbsp;vedla mne pod trámy, aby se&nbsp;prostřed cesty zastavila a&nbsp;nechala mne dojít tak, že&nbsp;stála docela blízko mne, dotýkali jsme se, její blůzička se&nbsp;vzdouvala, jak byla zadýchaná, stála docela blízko mne, voněla jako růže a&nbsp;jako střemcha a&nbsp;její oči byly docela blízko mých, dýchal jsem taky a&nbsp;sklopil jsem oči, a&nbsp;ona mne píchla do&nbsp;prsou a&nbsp;zašeptala… Je&nbsp;to&nbsp;pravda? A&nbsp;já jsem věděl, ale řekl jsem… Co? A&nbsp;ona mi&nbsp;řekla, že&nbsp;mám na&nbsp;prsou vytetovanou nahatou mořskou pannu. Přikývl jsem a&nbsp;ona mi&nbsp;zašeptala… Můžu se&nbsp;na&nbsp;ni&nbsp;podívat, smím? A&nbsp;já jsem přikývl a&nbsp;byl jsem slabý, nemohl jsem si&nbsp;rozepnout modře pruhovaný laclík… a&nbsp;ona se&nbsp;na&nbsp;mne pronikavě dívala a&nbsp;dýchala a&nbsp;rozepínala mi&nbsp;háčky a&nbsp;její prsty se&nbsp;třásly, když odhrnula klopy námořnické bundy, a&nbsp;tak chvíli stála a&nbsp;dívala se, zvedl jsem oči, a&nbsp;díval jsem se, jak očima plnýma úžasu vydechla… Ta&nbsp;je&nbsp;ale krásná! A&nbsp;tak se&nbsp;dívala a&nbsp;pak prstem objela tetování a&nbsp;pak někde bouchly dveře a&nbsp;ona mě&nbsp;rychle zahalila a&nbsp;zapla modře pru­hovaný laclík, nastavila mě&nbsp;ruku a&nbsp;já jsem se&nbsp;jí&nbsp;držel, cítil jsem, jak je&nbsp;její ruka něžná, jak volský lalok, vedla mne a&nbsp;já jsem si&nbsp;přál, aby mne vedla pořád, abych se&nbsp;mohl s&nbsp;tou rukou vodit, kamkoliv půjdu, na&nbsp;věky věků jsem si&nbsp;nepřál nic víc než držet dívčí ruku v&nbsp;mé chlapecké ruce. Ale byl konec, odemkla plechované dveře a&nbsp;vešli jsme na&nbsp;chodbu z&nbsp;druhé strany chlapecké školy, a&nbsp;zase za&nbsp;sebou zamkla a&nbsp;kráčela dívčí školou, sestupovala po&nbsp;schodech o&nbsp;patro níž a&nbsp;pak otevřela dveře a&nbsp;ve světle jsem viděl proti oknu pana děkana a&nbsp;on mne postavil na&nbsp;stupínek a&nbsp;řekl… Tak, synku, tady děvčata ve&nbsp;čtvrté měšťance nevědí, jak to&nbsp;bylo s&nbsp;obrácením Šavla na&nbsp;svatého Pavla, řekni jim to! A&nbsp;já jsem se&nbsp;podíval do&nbsp;třídy, v&nbsp;lavicích seděly žákyně čtvrté měšťanky, viděl jsem, že&nbsp;polovička dívek měla námořní bundičky a&nbsp;měly veliké modré oči a&nbsp;dívaly se&nbsp;na&nbsp;mne vážně, ta, která mne přivedla, se&nbsp;na&nbsp;mne usmívala a&nbsp;zvedla klíč, jako naše znamení… a&nbsp;já jsem si&nbsp;v&nbsp;hlavě nalistoval stránku v&nbsp;biblické dějepravě a&nbsp;pak jsem viděl i&nbsp;ten obrázek, který jsem si&nbsp;omaloval barevnými tužkami, a&nbsp;začal jsem číst sám v&nbsp;sobě všechno to, co&nbsp;jsem už&nbsp;tolikrát četl večer v&nbsp;posteli, jak Šavel jel na&nbsp;koni a&nbsp;srazil jej blesk…, a&nbsp;když jsem skoro přesně přečetl ten příběh…, podíval jsem se&nbsp;na&nbsp;dívky, byly smutnější než předtím, pan děkan zvesela zvolal… Děvčata, styďte se, chlapec páté třídy to&nbsp;umí líp než vy! Děkuju ti! A&nbsp;ta dívka s&nbsp;klíčem se&nbsp;zvedla a&nbsp;zase jsme stoupali ke&nbsp;dveřím a&nbsp;zase odemkla a&nbsp;za sebou zamkla, to&nbsp;zamykání mi&nbsp;říkalo docela přesně, že&nbsp;na&nbsp;půdě dělící dívčí školu od&nbsp;chlapecké jsem jen já&nbsp;a&nbsp;ona. Ale kráčela a&nbsp;nezastavila se, nechtěla už&nbsp;nic vědět, nechtěla stát se&nbsp;mnou, už&nbsp;mne ani nevedla za&nbsp;ruku, ale jen mne vyvedla, otevřela dveře a&nbsp;pak zase zamkla a&nbsp;sestupovali jsme o&nbsp;patro níž, otevřela dveře do&nbsp;naší třídy a&nbsp;vzkázala poděkování od&nbsp;pana děkana. A&nbsp;já jsem se&nbsp;posadil, seděl jsem docela zmatený, docela tupě jsem se&nbsp;díval, tak jako teď, v&nbsp;kuchyni, kdy matka s&nbsp;ostatními sextánkami odešla do&nbsp;městečka na&nbsp;divadelní zkoušku Sextánky…</span></p>
          <p class="chunk" data-nb-ref-number="3" data-nb-words="243" data-nb-chars="1491"><span class="idea" data-nb-ref-number="3" id="idea3" data-nb-words="243" data-nb-chars="1491">Úspěch Sextánky byl tak veliký, že&nbsp;při premiéře hned po&nbsp;prvním jednání diváci vyvolávali nejen maminku, ale i&nbsp;všechny herce a&nbsp;bouřlivý úspěch měly spolužačky Táni. A&nbsp;když skončilo druhé jednání a&nbsp;pan řídící učitel jako profesor Sychrava zvedl kapesníček, který maminka upustila, a&nbsp;zvedl jej k&nbsp;ústům a&nbsp;políbil a&nbsp;zvolal a&nbsp;vztahoval ruce po&nbsp;Táně, která zmatena vyběhla ze&nbsp;třídy… Táňo… a&nbsp;opona zvolna šla dolů a&nbsp;barevný reflektor vrhal na&nbsp;profesora Sychravu a&nbsp;jeho černou pásku přes oko trikolóru, když opona spadla a&nbsp;lidé vstávali a&nbsp;volali Sláva! Bravo!, rozhrnula se&nbsp;znovu opona a&nbsp;vyšel režisér, majitel tiskárny pan Minář, a&nbsp;řekl smutným hlasem, že&nbsp;se&nbsp;představení přerušuje, že&nbsp;říšská hitlerovská vojska, která překročila v&nbsp;ranních hodinách naše hranice, v&nbsp;poledne dosáhla Prahy, teď právě dojela i&nbsp;do našeho městečka, a&nbsp;vyzývá obyvatele, aby v&nbsp;městečku byl klid… A&nbsp;diváci, kteří to&nbsp;od&nbsp;rána věděli též, seděli dál, ale když z&nbsp;náměstí přišla zpráva, že&nbsp;padá sníh a&nbsp;pod mariánským sloupem stojí kolona motocyklů s&nbsp;vojáky se&nbsp;zbraněmi a&nbsp;v&nbsp;helmách, teprve potom lidé vycházeli podrážděni do&nbsp;předčasně skončeného večera, do&nbsp;noci, kde ve&nbsp;světle plynových luceren projížděli v&nbsp;gumových pláštích příslušníci cizí armády, gumové figuríny, deštěm potažené zasněžené sochy. Sextánky vyběhly v&nbsp;kožíšcích do&nbsp;noci, jejich bílé mašle svítily nocí, běžely do&nbsp;hotelu Na&nbsp;Knížecí, aby si&nbsp;daly horký čaj, ten samý, ale přece jen už&nbsp;jiný čaj, který pily ve&nbsp;třetím obraze Sextánky se&nbsp;studenty na&nbsp;žofínském kluzišti.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_023.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>