<!DOCTYPE html>
<html>
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Každý den zázrak">
    <meta name="apple-mobile-web-app-capable" content="yes">
    <title>Každý den zázrak</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="2">
    <link rel="prev" href="./krasosmutneni_006.html">
    <link rel="next" href="./krasosmutneni_008.html">
    <link rel="self" href="krasosmutneni_007.html">
    <meta name="identifier" content="hrabal-krasosmutneni-140b93c">
    <meta name="role" content="chapter">
  </head>
  <body data-nb-words="2654" data-nb-chars="14777" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_006.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="3" data-nb-chars="16"><span class="idea" data-nb-ref-number="1" id="idea1" data-nb-words="3" data-nb-chars="16">Každý den zázrak</span></h1>
        <p class="chunk" data-nb-ref-number="2" id="chunk2" data-nb-words="1072" data-nb-chars="6070"><span class="idea" data-nb-ref-number="2" id="idea2" data-nb-words="1072" data-nb-chars="6070">V&nbsp;neděli bylo v&nbsp;pivovaře ticho. Koně odpočívali v&nbsp;maštali, na&nbsp;slámě dva páry volů, na&nbsp;dvoře stály vozy s&nbsp;trčící vojí, u&nbsp;bednárny spočívaly vyrovnané štosy dubových dýh, ze&nbsp;kterých bednáři dělali čtvrtňata, takzvaná štěňata, půlky, hektolitrové sudy, tupláky, a&nbsp;pak ty&nbsp;veliké padesátihektolitrové sudy do&nbsp;spilek, ve&nbsp;kterých zrálo pivo. A&nbsp;všechny stroje na&nbsp;važhauze a&nbsp;všechna kola ve&nbsp;strojovně, a&nbsp;všechny kotle ve&nbsp;varně, všechno odpočívalo zrovna tak, jako na&nbsp;půdách sladovny spal zralý ječmen. Za&nbsp;bednárnou byla veliká třešňová štěpnice, stromy dosahovaly větvemi až&nbsp;na&nbsp;plechovou střechu, některé větve ležely na&nbsp;tom plechu, a&nbsp;když zrály chrupky, napoleonky, byly skoro černé, šplhal jsem z&nbsp;větve na&nbsp;větev, až&nbsp;z&nbsp;koruny jsem přešel na&nbsp;střechu a&nbsp;trhal jsem plnými hrstmi a&nbsp;jedl jsem ty&nbsp;sladké plody, jedl jsem pomalu a&nbsp;tak jsem mohl jíst chrupky celé hodiny, jako by&nbsp;ty&nbsp;třešně někdo do&nbsp;mne dával a&nbsp;zase vyndával, s&nbsp;takovou chutí jsem mlsal ty&nbsp;napoleonky, které když pršelo, tak napraskaly a&nbsp;byly ještě chutnější. Seděl jsem v&nbsp;korunách stromů, jednou rukou jsem se&nbsp;držel kmene a&nbsp;druhou jsem skoro vleže natahoval jen pro ty&nbsp;nejzralejší, kolem mne klovali do&nbsp;třešní kosi a&nbsp;hltaví špačci, kteří na&nbsp;mne křičeli, jako by&nbsp;nebylo třešní pro všechny dost. Třpytili se&nbsp;v&nbsp;korunách ti&nbsp;špačci jako drahokamy, byli krásně zelenomodří, hrdýlka zdobená zlatými střepinkami, leskli se&nbsp;jak navoskovaní, potažení tukem, jako by&nbsp;právě vyletěli z&nbsp;vody jako ledňáčci. Tak jsem ty&nbsp;všechny stromy znal, když jsem zavřel oči, dovedl jsem si&nbsp;představit všechny kmeny a&nbsp;všechny větve, mezi tisíci stromů bych je&nbsp;byl poznal, každý strom měl svůj obličej, svoji tvář, protože já&nbsp;jsem v&nbsp;těch stromech žil, nejen když zrály třešně, ale když bylo pěkně, namazal jsem si&nbsp;krajíc chleba se&nbsp;sádlem, zakousl se&nbsp;do&nbsp;něj a&nbsp;volnýma rukama jsem závratnou rychlostí z&nbsp;větve na&nbsp;větev vyšplhal až&nbsp;nahoru, až&nbsp;do&nbsp;samé koruny. Tam jsem se&nbsp;opřel o&nbsp;kmen, natáhl nohy na&nbsp;rozdvojené větve a&nbsp;jedl jsem chleba, ukrytý v&nbsp;listí, vítr mírně houpal celým stromem a&nbsp;skrz listí byl pivovar sestavený jen ze&nbsp;samých skvrn a&nbsp;flekanců. Veliká lednice na&nbsp;pět pater, bez oken, jen veliká stěna natočená ke&nbsp;mně, z&nbsp;vnitřku stromu viděná, byla plná zeleného listí a&nbsp;skvrn slunce, a&nbsp;protože jsem viděl, skrz tu&nbsp;zeď a&nbsp;stěnu jsem viděl tisíc fůr ledu, když jsem se&nbsp;podíval na&nbsp;sladovnu, viděl jsem všechna patra, od&nbsp;půd a&nbsp;valečky, o&nbsp;patro níž na&nbsp;svini, kde se&nbsp;horkem a&nbsp;děravým stropem zastavovalo vzklíčení ječmene a&nbsp;tak se&nbsp;z&nbsp;něj dělal slad, o&nbsp;patro níž v&nbsp;šalandách seděli slaďáci u&nbsp;stolu, přikládali do&nbsp;kamen, leželi na&nbsp;kavalcích, viděl jsem, jak sladovnou probíhá schodiště cikcak dolů, až&nbsp;na&nbsp;humna. Kam jsem se&nbsp;ze&nbsp;třešňových stromů podíval, všechny zdi a&nbsp;stěny byly pro mne zasklené. I&nbsp;do tmavých spilek jsem skrz zdi viděl, protože jsem všechno znal zvnitřku, kolikrát a&nbsp;mockrát jsem prošel útrobami pivovaru, protože já&nbsp;jsem se&nbsp;rád bál. A&nbsp;ve spilkách, a&nbsp;na chodbách varny, a&nbsp;na nejvyšším místě pivovaru, na&nbsp;štokách, kde nad celou lednicí byla veliká pánev, tak veliká jako kluziště, tam se&nbsp;pumpovala mladinka, horké pivo ještě bez kvasnic a&nbsp;kysličníku, a&nbsp;žaluziemi se&nbsp;drala pára všemi škvírami a&nbsp;zavírala se&nbsp;nad pivovarem zrovna tak, jako když ženské si&nbsp;vyčesávají hřebenem vzhůru světlé vlasy, které prsty nad hlavou pořád chňapají. Na&nbsp;těch chodbách stoupajících z&nbsp;patra do&nbsp;patra až&nbsp;nahoru na&nbsp;štoky jsem vždycky proletěl s&nbsp;velkým strachem, ze&nbsp;schodu na&nbsp;schod mne vynášela hrůza, že&nbsp;z&nbsp;tmavého kouta, z&nbsp;pořád pootevřených dveří, najednou na&nbsp;mne se&nbsp;vztáhne ruka, která mne strhne. Tak jsem stoupal z&nbsp;patra do&nbsp;patra každou neděli, kdy v&nbsp;pivovaře bylo hrobové ticho, běžel jsem, jen jsem pleskal botkou o&nbsp;schod, nevážil jsem víc než pět kilo, tak jsem se&nbsp;dovedl strachem vylehčit, jako na&nbsp;jaře, kdy se&nbsp;hnuly ledy, když řeka se&nbsp;zvedla a&nbsp;rozlomila ledový strop a&nbsp;kry ledu se&nbsp;draly a&nbsp;narážely na&nbsp;sebe a&nbsp;skřípaly hranami jedna o&nbsp;druhou, dovedl jsem stát na&nbsp;břehu a&nbsp;sledovat ten deroucí se&nbsp;led. Vždycky jsem čekal, až&nbsp;jsem našel sílu a&nbsp;odvahu, a&nbsp;potom jsem se&nbsp;rozeběhl, celou pozornost jsem dal do&nbsp;očí a&nbsp;nohou a&nbsp;celého těla, a&nbsp;pak jsem skákal z&nbsp;jedné kry na&nbsp;druhou, srdce mi&nbsp;tlouklo, a&nbsp;já jsem věděl, na&nbsp;kterou kříčku mám skočit a&nbsp;jen plesknout, byla tak malá, že&nbsp;by&nbsp;se&nbsp;se&nbsp;mnou potopila, a&nbsp;dostat se&nbsp;mezi plující ledové kry bylo to&nbsp;samé jak padnout mezi prchající stádo krav, když se&nbsp;zjankovatí zvukem střečků. Tak jsem každý rok přeběhl z&nbsp;jedné plující kry na&nbsp;druhou, pořád jsem nesměl ztratit rychlost, až&nbsp;jsem vyskočil z&nbsp;té poslední na&nbsp;břeh a&nbsp;díval jsem se&nbsp;do&nbsp;očí diváků, nikdo si&nbsp;to&nbsp;netroufnul, ruce jsem měl v&nbsp;pase, oddychoval jsem, abych zase nabral sílu, a&nbsp;z&nbsp;jednoho plujícího ledu na&nbsp;druhý jsem se&nbsp;vrátil tam, odkud jsem vyběhl. Zrovna tak jsem probíhal tichým nedělním pivovarem. Ale nejraději jsem zvedl závoru do&nbsp;chlívů. Koně jsem neměl tak rád, měli pořád ustrašené oči, každému koni z&nbsp;očí trčela hrůza, asi jim lidé tuze ubližovali, než je&nbsp;naučili tahat ty&nbsp;těžké pivovarské vozy. Nejraději jsem chodil v&nbsp;neděli do&nbsp;maštale, oddělené od&nbsp;koní, tam, kde ležely dva páry volů. Ti&nbsp;na&nbsp;mne čekali, otočili hlavy a&nbsp;dívali se&nbsp;na&nbsp;mne, měli tak krásné oči, pořád něco žvýkali a&nbsp;dívali se&nbsp;líp než člověk. Chodil jsem a&nbsp;poklekal si&nbsp;před každým, hladil jsem je&nbsp;a&nbsp;oni vždycky zavřeli oči, vždycky je&nbsp;zavřel ten, u&nbsp;kterého jsem klečel, a&nbsp;ti ostatní voli se&nbsp;na&nbsp;mne dívali. A&nbsp;když jsem hladil a&nbsp;potěžkával tu&nbsp;krásnou a&nbsp;jemnou kůži pod volským krkem, měl jsem v&nbsp;prstech dojem, že&nbsp;mnu matčinu jelenicovou rukavičku. Ale to&nbsp;by&nbsp;bylo málo. Když jsem skoro celým tělem ležel na&nbsp;té&nbsp;šíji a&nbsp;hlavě vola, cítil jsem, že&nbsp;se&nbsp;celý ke&nbsp;mně přitisknul, tak z&nbsp;něj do&nbsp;mne proudila taková něžná síla, a&nbsp;já zase jsem se&nbsp;přitiskl zamilovaně do&nbsp;jeho krku tak, že&nbsp;i&nbsp;já jsem musel zavřít oči, tak najednou byla v&nbsp;chlívě tma, ale ta&nbsp;tma bylo veliké teplé světlo, které vycházelo ze&nbsp;mne do&nbsp;vola a&nbsp;z&nbsp;vola do&nbsp;mne. A&nbsp;ti, na&nbsp;které se&nbsp;nedostalo, dívali se, vztyčili hlavy a&nbsp;tvářili se, že&nbsp;jsou důstojní tak jako králové. Když jsem se&nbsp;tak polaskal a&nbsp;potěšil s&nbsp;těmi zvířaty, věděl jsem vždycky docela přesně, proč svatý Lukáš, jak jsem se&nbsp;učil v&nbsp;biblické dějepravě, proč měl ve&nbsp;znaku vola…</span></p>
        <p class="chunk" data-nb-ref-number="3" id="chunk3" data-nb-words="668" data-nb-chars="3701"><span class="idea" data-nb-ref-number="3" id="idea3" data-nb-words="668" data-nb-chars="3701">Dneska jsem dlouho trhal veliký koš chrupek, trhal jsem ale jen ty&nbsp;nejmenší, když jsem utrhl pěknou chrupku, snědl jsem ji. Navečer jsem vlekl koš třešní panu vrchnímu oficiálovi Novotnému, který radil otci, jak má&nbsp;sestavit daně. V&nbsp;zimě jsem tam nosíval zabijačku, na&nbsp;podzim koroptve a&nbsp;zajíce. Vždycky, když jsem tam přišel, tak vrchní oficiál mi&nbsp;dal dvacet halířů od&nbsp;cesty a&nbsp;dlouho mi&nbsp;kladl na&nbsp;srdce, abych ty&nbsp;peníze hned nepromlsal. Pak mne pozval ke&nbsp;stolu, kde jeho synáček a&nbsp;dcerka seděli a&nbsp;psali úkoly, pan Novotný jim kladl otázky z&nbsp;mluvnice a&nbsp;počtů a&nbsp;děti odpovídaly, jako když bičem mrská. A&nbsp;pan oficiál měl z&nbsp;toho velikou radost, ale já&nbsp;jsem viděl, jak děti mají strach a&nbsp;ani se&nbsp;neodváží si&nbsp;jen pomyslet, že&nbsp;by&nbsp;mohly jít za&nbsp;školu, že&nbsp;by&nbsp;si&nbsp;někde mohly hrát, lajdat a&nbsp;vztekat se. Paní Novotná ukládala dlouho vždycky ten otcův dar, tu&nbsp;pozornost, jakoby naschvál. Snad byla ráda, že&nbsp;jsem tam byl, snad proto, aby její manžel se&nbsp;mohl pochlubit, jaké má&nbsp;učenlivé a&nbsp;vzdělané děti. Ten chlapec byl teprve ve&nbsp;druhé třídě, a&nbsp;už věděl, že&nbsp;jednou z&nbsp;něj bude prezident soudu, ta&nbsp;holka hrála prvním rokem na&nbsp;klavír, ale už&nbsp;říkala, že&nbsp;z&nbsp;ní bude klavírní virtuoska, která bude uvádět v&nbsp;úžas celý svět. A&nbsp;já jsem seděl docela opařený, díval jsem se&nbsp;na&nbsp;šněrování mých zkřížených botek, hrozně mě&nbsp;zajímalo dívat se&nbsp;na&nbsp;ty&nbsp;háčky a&nbsp;křížem krážem šněrování, které mi&nbsp;nikdy nevyšlo, vždycky jsem tak pospíchal do&nbsp;školy, že&nbsp;horní háček byl volný, trčel jak zoubek z&nbsp;dásní, vždycky mi&nbsp;jedna dírka na&nbsp;tkaničku nevyšla, a&nbsp;tak jsem to&nbsp;zavázal, jak se&nbsp;to&nbsp;dalo, protože na&nbsp;tom vůbec nezáleželo. A&nbsp;když pan oficiál zvolal, Jiříku, co&nbsp;jsi měl z&nbsp;počtů?, věděl jsem hned, že&nbsp;jedničku, že&nbsp;potom ze&nbsp;všeho bude mít jedničku, že&nbsp;i&nbsp;z&nbsp;mravů má&nbsp;jedničku, samou jedničku, zrovna tak jako ta&nbsp;holka byla celá jedničková. Věděl jsem, že&nbsp;možná tatínek navedl pana oficiála Novotného od&nbsp;daňového úřadu, aby mi&nbsp;taky domlouval, protože já&nbsp;od&nbsp;druhé třídy jsem měl trojky vždycky z&nbsp;počtů a&nbsp;mluvnice a&nbsp;vždycky dvojku z&nbsp;mravů. A&nbsp;já jsem věděl svoje, myslel jsem vždycky u&nbsp;Novotných na&nbsp;psíčky, co&nbsp;lajdají městečkem, nemají kde spát, tak leží pod mostem, někde pod stromem, najedí se, kde jim kdo dá&nbsp;nebo kde si&nbsp;co&nbsp;ve­zmou, ale jináč skotačí na&nbsp;slunci, nebo se&nbsp;choulí před deštěm, ale každý tak, jak se&nbsp;mu&nbsp;zachce. Myslel jsem u&nbsp;Novotných ale taky na&nbsp;ty&nbsp;psy, co&nbsp;mají rodokmen a&nbsp;samé jedničky, ale co&nbsp;jsou u&nbsp;boudy, co&nbsp;chodí na&nbsp;procházku jenom na&nbsp;řemeni nebo na&nbsp;ostnáči, myslel jsem na&nbsp;honicí psy, kteří jsou uvazováni za&nbsp;obojek na&nbsp;strom tak dlouho, až&nbsp;omdlí, protože nepřinesli postřelenou kachnu z&nbsp;rybníka, myslel jsem na&nbsp;těch čtyřicet tisíc psů uvázaných na&nbsp;vesnicích na&nbsp;doživotí u&nbsp;boudy na&nbsp;krátkém řetízku, jak jim, aby byli ostražitější, nedávají v&nbsp;létě vodu, jak nikdy ti&nbsp;psíčci uvázaní u&nbsp;boudy nemohou jít ani na&nbsp;procházku, a&nbsp;když, tak že&nbsp;se&nbsp;urvou i&nbsp;s&nbsp;kolíkem a&nbsp;pak pobíhají a&nbsp;řinčí krajinou, vyhýbají se&nbsp;lidem tak dlouho, až&nbsp;za&nbsp;ten řetěz uváznou za&nbsp;křoví, a&nbsp;pak se&nbsp;pomatou a&nbsp;vzteknou, že&nbsp;je&nbsp;musejí zastřelit… A&nbsp;pan oficiál Novotný, když jsem dnes přinesl veliký koš malých třešní, se&nbsp;mi&nbsp;pořád díval na&nbsp;modrými čarami zdobený laclík, až&nbsp;jsem si&nbsp;rozepl háčky a&nbsp;rozhrnul jsem límec bundy a&nbsp;nastavil jsem tu&nbsp;zelenou mořskou pannu, tu, kterou mi&nbsp;vytetoval pan Lojza v&nbsp;hostinci Pod mostem. A&nbsp;oficiál zrudnul a&nbsp;oběma děckám dlaní zastínil oči, a&nbsp;odvedl je&nbsp;k&nbsp;druhému stolečku. A&nbsp;paní Novotná vybírala z&nbsp;koše třešně a&nbsp;sklopila oči. Viděl jsem, že&nbsp;chlapec šel na&nbsp;záchod, viděl jsem, že&nbsp;záclonky jsou zvenčí, že&nbsp;pan oficiál tiše kráčel, stoupl si&nbsp;na&nbsp;špičky a&nbsp;díval se&nbsp;do&nbsp;záchodu, jestli tam jeho syn něco nedělá, co&nbsp;by&nbsp;mu&nbsp;mohlo uškodit, co&nbsp;by&nbsp;chlapce mohlo narušit. A&nbsp;uskočil, když se&nbsp;otevřely dveře a&nbsp;chlapec se&nbsp;vrátil, vykládal a&nbsp;držel mi&nbsp;prst u&nbsp;očí.</span></p>
        <p class="chunk" data-nb-ref-number="4" id="chunk4" data-nb-words="25" data-nb-chars="139"><span class="idea" data-nb-ref-number="4" id="idea4" data-nb-words="25" data-nb-chars="139">Já&nbsp;jsem se&nbsp;tak dobře učil, že&nbsp;mi&nbsp;sám inspektor doporučil, abych ze&nbsp;čtvrté třídy obecné školy přeskočil rovnou do&nbsp;první měšťanky! Je&nbsp;to&nbsp;tak?</span></p>
        <p class="chunk" data-nb-ref-number="5" id="chunk5" data-nb-words="54" data-nb-chars="279"><span class="idea" data-nb-ref-number="5" id="idea5" data-nb-words="54" data-nb-chars="279">Otočil se&nbsp;a&nbsp;děti kývaly a&nbsp;byly celé ztuhlé, samé přímky dělaly jim ruce a&nbsp;nohy, a&nbsp;oči měly ustrašené, usmívaly se, ale to&nbsp;byl ten samý smích a&nbsp;lísání, jako když myslivci zmlátějí honicího psa za&nbsp;to, že&nbsp;nepřinesl zajíce, a&nbsp;pes pak líže myslivci ruce a&nbsp;tulí se&nbsp;mu&nbsp;k&nbsp;strašným botám.</span></p>
        <p class="chunk" data-nb-ref-number="6" id="chunk6" data-nb-words="17" data-nb-chars="95"><span class="idea" data-nb-ref-number="6" id="idea6" data-nb-words="17" data-nb-chars="95">Víte, povídám, když jsem si&nbsp;zapnul mořskou pannu do&nbsp;mariňácké bundy a&nbsp;vzal prázdný koš za&nbsp;ucho.</span></p>
        <p class="chunk" data-nb-ref-number="7" id="chunk7" data-nb-words="12" data-nb-chars="78"><span class="idea" data-nb-ref-number="7" id="idea7" data-nb-words="12" data-nb-chars="78">Poslouchám, poslouchejte, děti, taky, řekl pan oficiál a&nbsp;přiložil dlaň k&nbsp;uchu.</span></p>
        <p class="chunk" data-nb-ref-number="8" id="chunk8" data-nb-words="20" data-nb-chars="100"><span class="idea" data-nb-ref-number="8" id="idea8" data-nb-words="20" data-nb-chars="100">Víte, povídám s&nbsp;rukou na&nbsp;klice, to, že&nbsp;nemáte pátou třídu obecné školy, víte, že&nbsp;je&nbsp;to&nbsp;na&nbsp;vás vidět?</span></p>
        <p class="chunk" data-nb-ref-number="9" id="chunk9" data-nb-words="21" data-nb-chars="106"><span class="idea" data-nb-ref-number="9" id="idea9" data-nb-words="21" data-nb-chars="106">A&nbsp;vyšel jsem ze&nbsp;dveří na&nbsp;chodbu a&nbsp;pak po&nbsp;schodech do&nbsp;zahrádky, na&nbsp;prvním schodě stál pan Novotný a&nbsp;křičel.</span></p>
        <p class="chunk" data-nb-ref-number="10" id="chunk10" data-nb-words="51" data-nb-chars="286"><span class="idea" data-nb-ref-number="10" id="idea10" data-nb-words="51" data-nb-chars="286">Ty, ty&nbsp;jeden, ty&nbsp;mi&nbsp;budeš rozvracet rodinu? Ty&nbsp;mi&nbsp;budeš do&nbsp;domu vnášet nihilistický poznámky? Ty&nbsp;budeš ohrožovat morálku všech dětí v&nbsp;našem městě? Ty&nbsp;nepatříš do&nbsp;školy, ale do&nbsp;polepšovny! A&nbsp;zapráskl za&nbsp;sebou dveře a&nbsp;já jsem si&nbsp;dal obrácený košík na&nbsp;hlavu a&nbsp;ramena, protože začalo pršet…</span></p>
        <p class="chunk" data-nb-ref-number="11" id="chunk11" data-nb-words="327" data-nb-chars="1766"><span class="idea" data-nb-ref-number="11" id="idea11" data-nb-words="327" data-nb-chars="1766">Za&nbsp;několik dní přišla i&nbsp;do pivovaru zpráva, že&nbsp;vrchní oficiál je&nbsp;v&nbsp;nemocnici a&nbsp;je to&nbsp;s&nbsp;ním špatný. Vylezl jsem do&nbsp;korun třešní a&nbsp;trhal jsem jen ty&nbsp;nejlepší napoleonky, a&nbsp;pak jsem nesl koš přes celé město, až&nbsp;na&nbsp;konec Habeše. Když mi&nbsp;otevřela paní Novotná, usmála se&nbsp;na&nbsp;mne, poprvně se&nbsp;usmála a&nbsp;vlídně mě&nbsp;pozvala dál. Když jsem se&nbsp;posadil, najednou jsem se&nbsp;polekal. Z&nbsp;kuchyně vyběhla ta&nbsp;holka a&nbsp;křičela a&nbsp;měla napřažené ruce a&nbsp;vlasy za&nbsp;ní&nbsp;vlály a&nbsp;řvala a&nbsp;běžela v&nbsp;hrůze přes pokoj, vběhla do&nbsp;dalšího pokoje, ale za&nbsp;ní&nbsp;zrovna tak rychle letěl ten kluk, ruce měl napřažené a&nbsp;chňapal po&nbsp;těch holčičích vlasech, ale vždycky mimo, tak vběhl za&nbsp;ní&nbsp;a&nbsp;tam jsem slyšel, jak ji&nbsp;dopadl, jak holka křičela a&nbsp;smála se, a&nbsp;on se&nbsp;smál, pak za&nbsp;vlasy přitáhl tu&nbsp;svoji jedničkovou sestru do&nbsp;pokoje, povalil ji&nbsp;na&nbsp;kanape a&nbsp;tak se&nbsp;kočkovaly ty&nbsp;děti. Pak se&nbsp;tišily, vzlykaly, nohama honkaly, jako by&nbsp;koupaly nohy z&nbsp;lavičky nad potokem. Pak ten kluk otevřel okno a&nbsp;řekl, abych se&nbsp;podíval, jak zapadá slunce za&nbsp;městečkem. Když jsme se&nbsp;pak opírali lokty a&nbsp;dívali, ta&nbsp;holka se&nbsp;vdula k&nbsp;nám, protáhla mezi námi, tulila se&nbsp;nám k&nbsp;ramenům. A&nbsp;pak najednou se&nbsp;celá obrátila tváří ke&nbsp;mně, oči měla skoro na&nbsp;mých, dotýkali jsme se&nbsp;nosem, položila dlaně na&nbsp;moji námořnickou bundu, viděl jsem, že&nbsp;přes moje rameno se&nbsp;dívá do&nbsp;očí svýho bráchy, nabírala v&nbsp;nich posilu, vyvalila oči, jako jestli se&nbsp;má&nbsp;odvážit? Za&nbsp;sebou jsem cítil, jak ten kluk kývá celým tělem, tak ta&nbsp;holka mi&nbsp;tedy rozepnula modropruhovaný laclík pod krkem, odsunula jej z&nbsp;háčků a&nbsp;pak oběma rukama rozhrnula klopy námořnické bundy, a&nbsp;tak zůstala stát s&nbsp;vyvalenýma očima, hrozně veliké oči měla jak houpací kůň. Tak stála, dívala se, za&nbsp;námi vlály do&nbsp;pokoje záclony, ta&nbsp;holka mě&nbsp;držela za&nbsp;klopy námořnické bundy a&nbsp;měla oči jak houpací kůň.</span></p>
        <p class="chunk" data-nb-ref-number="12" id="chunk12" data-nb-words="55" data-nb-chars="290"><span class="idea" data-nb-ref-number="12" id="idea12" data-nb-words="55" data-nb-chars="290">Jů! řekla a&nbsp;sešpulila rty zrovna tak veliké jako ty&nbsp;oči. A&nbsp;kluk za&nbsp;mnou to&nbsp;nevydržel, rukou nafickal do&nbsp;záclony, když mne obcházel. A&nbsp;tak zamotaný do&nbsp;záclon skrz vyšívání díval se&nbsp;se&nbsp;sestrou na&nbsp;tu&nbsp;zelenou mořskou pannu. Oba ji&nbsp;ohmatali a&nbsp;divili se&nbsp;ještě víc. To&nbsp;máš na&nbsp;věčný časy? optal se.</span></p>
        <p class="chunk" data-nb-ref-number="13" id="chunk13" data-nb-words="18" data-nb-chars="101"><span class="idea" data-nb-ref-number="13" id="idea13" data-nb-words="18" data-nb-chars="101">Jo, to&nbsp;je&nbsp;nesmytelný, a&nbsp;když, tak to&nbsp;dělá v&nbsp;Praze jeden doktor, čtvereční centimetr za&nbsp;šedesát korun.</span></p>
        <p class="chunk" data-nb-ref-number="14" id="chunk14" data-nb-words="9" data-nb-chars="46"><span class="idea" data-nb-ref-number="14" id="idea14" data-nb-words="9" data-nb-chars="46">Já&nbsp;bych se&nbsp;s&nbsp;tebou chtěla koupat, řekla holka.</span></p>
        <p class="chunk" data-nb-ref-number="15" id="chunk15" data-nb-words="33" data-nb-chars="186"><span class="idea" data-nb-ref-number="15" id="idea15" data-nb-words="33" data-nb-chars="186">Ale z&nbsp;pokoje, zase oběma rukama jako chycený motýl, namotávala na&nbsp;ruce a&nbsp;pak na&nbsp;sebe vzdouvající se&nbsp;dlouhé řídké záclony paní Novotná. Odhrnula si&nbsp;pouze obličej a&nbsp;dívala se&nbsp;na&nbsp;moje prsa.</span></p>
        <p class="chunk" data-nb-ref-number="16" id="chunk16" data-nb-words="21" data-nb-chars="115"><span class="idea" data-nb-ref-number="16" id="idea16" data-nb-words="21" data-nb-chars="115">Je&nbsp;to&nbsp;krásný, řekla a&nbsp;zvedla ruku a&nbsp;skrz záclonu mi&nbsp;ohmatávala mořskou pannu. Pak dodala. Ty&nbsp;jsi ale chtěl lodičku!</span></p>
        <p class="chunk" data-nb-ref-number="17" id="chunk17" data-nb-words="10" data-nb-chars="57"><span class="idea" data-nb-ref-number="17" id="idea17" data-nb-words="10" data-nb-chars="57">Díval jsem se&nbsp;do&nbsp;obličeje té&nbsp;holky, byla trochu zklamaná.</span></p>
        <p class="chunk" data-nb-ref-number="18" id="chunk18" data-nb-words="18" data-nb-chars="105"><span class="idea" data-nb-ref-number="18" id="idea18" data-nb-words="18" data-nb-chars="105">Ne, povídám, pan Lojza v&nbsp;hostinci Pod mostem, ten chtěl tetovat lodičku, ale já&nbsp;jsem řekl, mořskou pannu!</span></p>
        <p class="chunk" data-nb-ref-number="19" id="chunk19" data-nb-words="64" data-nb-chars="345"><span class="idea" data-nb-ref-number="19" id="idea19" data-nb-words="64" data-nb-chars="345">A&nbsp;ta holka mi&nbsp;padla kolem krku, a&nbsp;tak jsme se&nbsp;vymotali ze&nbsp;záclon, které teď průvan vsrkával do&nbsp;pokoje. Slunce zapadlo, ten kluk se&nbsp;rozeběhl a&nbsp;hodil sebou, letěl vzduchem tak šikovně, že&nbsp;padl zády na&nbsp;kanape, ta&nbsp;holka měla hlavu na&nbsp;ubruse, ruce pod bradou a&nbsp;dívala se&nbsp;na&nbsp;mě. Paní Novotná s&nbsp;rukama složenýma na&nbsp;klíně byla smutná. Bylo dlouho ticho.</span></p>
        <p class="chunk" data-nb-ref-number="20" id="chunk20" data-nb-words="4" data-nb-chars="31"><span class="idea" data-nb-ref-number="20" id="idea20" data-nb-words="4" data-nb-chars="31">Proletěl andělíček, řekla paní.</span></p>
        <p class="chunk" data-nb-ref-number="21" id="chunk21" data-nb-words="9" data-nb-chars="67"><span class="idea" data-nb-ref-number="21" id="idea21" data-nb-words="9" data-nb-chars="67">Chtěl vytetovat lodičku, ale vytetovali mořskou pannu, řekla holka.</span></p>
        <p class="chunk" data-nb-ref-number="22" id="chunk22" data-nb-words="18" data-nb-chars="99"><span class="idea" data-nb-ref-number="22" id="idea22" data-nb-words="18" data-nb-chars="99">Chlapec ležel na&nbsp;zádech, botou čáral, kam až&nbsp;dosáhl po&nbsp;zdi, a&nbsp;řekl: Mířil na&nbsp;lišku, trefil Maryšku.</span></p>
        <p class="chunk" data-nb-ref-number="23" id="chunk23" data-nb-words="6" data-nb-chars="48"><span class="idea" data-nb-ref-number="23" id="idea23" data-nb-words="6" data-nb-chars="48">Proletěl andělíček, pravila káravě paní Novotná.</span></p>
        <p class="chunk" data-nb-ref-number="24" id="chunk24" data-nb-words="47" data-nb-chars="241"><span class="idea" data-nb-ref-number="24" id="idea24" data-nb-words="47" data-nb-chars="241">Nebo se&nbsp;narodil další člen městské policie, řekl jsem a&nbsp;vzal košík a&nbsp;šel ke&nbsp;dveřím, ale ta&nbsp;holka a&nbsp;kluk se&nbsp;vymrštili a&nbsp;dávali mi&nbsp;přátelské herdy do&nbsp;zad, ta&nbsp;holka do&nbsp;mne tloukla, bušila pěstičkou, bila mne a&nbsp;při tom se&nbsp;na&nbsp;mne sladce usmívala.</span></p>
        <p class="chunk" data-nb-ref-number="25" id="chunk25" data-nb-words="16" data-nb-chars="87"><span class="idea" data-nb-ref-number="25" id="idea25" data-nb-words="16" data-nb-chars="87">Musíš zase k&nbsp;nám přijít, řekla, anebo my&nbsp;přijdeme za&nbsp;tebou, když tatínek není doma, ne?</span></p>
        <p class="chunk" data-nb-ref-number="26" id="chunk26" data-nb-words="51" data-nb-chars="290"><span class="idea" data-nb-ref-number="26" id="idea26" data-nb-words="51" data-nb-chars="290">Ale tatínek nebyl nejen doma, ale odcházel tam, odkud se&nbsp;nikdo nevrátil. Umřel. Druhý den, když jsem šel do&nbsp;školy, ten kluk a&nbsp;holka Novotných běželi hlavní třídou, drželi se&nbsp;za&nbsp;ruce a&nbsp;poskakovali a&nbsp;křičeli radostí a&nbsp;všem lidem oznamovali, ač&nbsp;se&nbsp;jich nikdo neptal, protože každý už&nbsp;to&nbsp;věděl.</span></p>
        <p class="chunk" data-nb-ref-number="27" id="chunk27" data-nb-words="5" data-nb-chars="33"><span class="idea" data-nb-ref-number="27" id="idea27" data-nb-words="5" data-nb-chars="33">Tatínek nám umřel! Tatínek umřel!</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_008.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>