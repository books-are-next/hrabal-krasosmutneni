<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Hudebníci ze Šumavy">
    <meta name="apple-mobile-web-app-capable" content="yes">
    <title>Hudebníci ze Šumavy</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Krasosmutnění">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Krasosmutnění">
    <meta property="og:title" content="Krasosmutnění">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Krasosmutnění">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./krasosmutneni_020.html">
    <link rel="next" href="./krasosmutneni_022.html">
    <meta name="nb-order" content="18">
    <link rel="self" href="krasosmutneni_021.html">
    <meta name="nb-identifier" content="hrabal-krasosmutneni-a66d33f">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2214" data-nb-chars="12493">
    <nav role="doc-toc">
      <ul class="plain section">
        <li><a href="krasosmutneni_005.html">Mořská panna</a></li>
        <li><a href="krasosmutneni_006.html">Čtvereční centimetr za šedesát korun</a></li>
        <li><a href="krasosmutneni_007.html">Každý den zázrak</a></li>
        <li><a href="krasosmutneni_008.html">Rozdělený byt</a></li>
        <li><a href="krasosmutneni_009.html">Znesvěcený rozdělovač</a></li>
        <li><a href="krasosmutneni_010.html">Úmrtí v&nbsp;rodině</a></li>
        <li><a href="krasosmutneni_011.html">Řidič pražských tramvají</a></li>
        <li><a href="krasosmutneni_012.html">Veřejné osvětlení</a></li>
        <li><a href="krasosmutneni_013.html">Myš ukradla dítěti cumel</a></li>
        <li><a href="krasosmutneni_014.html">Krasosmutnění</a></li>
        <li><a href="krasosmutneni_015.html">Ovčí hubičky</a></li>
        <li><a href="krasosmutneni_016.html">Když umře hospodář, pláče i&nbsp;dobytek</a></li>
        <li><a href="krasosmutneni_017.html">Jetel růžák</a></li>
        <li><a href="krasosmutneni_018.html">Návrat ztraceného strýce</a></li>
        <li><a href="krasosmutneni_019.html">Škodovka čtyřistatřicítka</a></li>
        <li><a href="krasosmutneni_020.html">Krásná řeznice</a></li>
        <li><a href="krasosmutneni_021.html">Hudebníci ze Šumavy</a></li>
        <li><a href="krasosmutneni_022.html">Sextánka</a></li>
        <li><a href="krasosmutneni_023.html">Armagedon</a></li>
        <li><a href="krasosmutneni_024.html">Rakouský vítěz</a></li>
        <li><a href="krasosmutneni_025.html">Žlutý pták</a></li>
        <li><a href="krasosmutneni_026.html">Altánek z&nbsp;proutí</a></li>
        <li><a href="krasosmutneni_027.html">Kmotříček</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_020.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="19"><span class="idea" data-nb-ref-number="1" id="idea1" data-nb-words="3" data-nb-chars="19">Hudebníci ze&nbsp;Šumavy</span></h1>
        <section>
          <p class="chunk" data-nb-ref-number="2" data-nb-words="1821" data-nb-chars="10299"><span class="idea" data-nb-ref-number="2" id="idea2" data-nb-words="1821" data-nb-chars="10299">Začali vyhrávat hned u&nbsp;pivovaru. Všechny ženské pak vybíhaly, nechaly doma všechno tak, jak jim to&nbsp;odpadlo od&nbsp;ruky, a&nbsp;tam, kam šli šumaři, tam kráčely ženské, kterých bylo čím dál víc. Ti&nbsp;hudebníci ze&nbsp;Šumavy hráli tak nějak, jako by&nbsp;byli unavení, jako by&nbsp;polky a&nbsp;valčíky hráli muzikanti v&nbsp;hospodě nad ránem, jako by&nbsp;přišli z&nbsp;pomalejšího světa. Nic na&nbsp;nich nebylo, co&nbsp;by&nbsp;je&nbsp;dělalo zvláštní, naopak, byli v&nbsp;dlouhých, odřených kabátech, ty&nbsp;svrchníky byly odřené kolem knoflíkových dírek a&nbsp;na límci, nejvíc ale na&nbsp;prsou od&nbsp;toho, že&nbsp;když přestali hrát, tak si&nbsp;opřeli svoje nástroje o&nbsp;prsa. Na&nbsp;hlavách měli čepice, jaké nosí ledaři v&nbsp;zimě, takové, které se&nbsp;dají stáhnout přes uši a&nbsp;podvázat pod bradou, aby jim je&nbsp;neodnesl vítr, nenafoukalo jim do&nbsp;uší. Jednou přišli do&nbsp;našeho městečka z&nbsp;druhého konce a&nbsp;skončili v&nbsp;pivovaře, spali v&nbsp;maštali. Kočí jim dal deky a&nbsp;slámu a&nbsp;já jsem viděl, na&nbsp;co&nbsp;ty&nbsp;čepice vlastně taky jsou. Když ulehli a&nbsp;přivázali si&nbsp;ty&nbsp;svoje nástroje na&nbsp;prsa, jako matka dítě, tak nakonec si&nbsp;stáhli ty&nbsp;ušanky přes krk a&nbsp;uši, docela se&nbsp;zazdili, aby je&nbsp;nic nerušilo, a&nbsp;usnuli. Měli docela červené rty, docela tenká slupka kůžičky dělila je&nbsp;od&nbsp;prodření do&nbsp;krve, to&nbsp;jak celý den troubili a&nbsp;hráli na&nbsp;klarinet. A&nbsp;nikdy nepromluvili, jako by&nbsp;byli němí. Ale to&nbsp;bylo tím, že&nbsp;byli pořád na&nbsp;cestách, celý den kráčeli jako pošťáci, v&nbsp;poledne se&nbsp;svalili někde na&nbsp;trávníku, stáhli si&nbsp;čepice přes uši, a&nbsp;s&nbsp;nástrojem na&nbsp;prsou a&nbsp;v&nbsp;prsech spali hodinku, ženské a&nbsp;děti si&nbsp;sedly kolem nich, dívaly se&nbsp;na&nbsp;hudebníky a&nbsp;nemohly se&nbsp;vynadívat, tak uměli něžně hrát, tak troubili jakoby přes řeku, že&nbsp;i&nbsp;ty ženské, které se&nbsp;pořád smály, tak zvážněly, zmlkly, tak nějak zkrásněly v&nbsp;tom posmutnění, které v&nbsp;nich vyvolali šumaři. A&nbsp;když tam v&nbsp;pivovarské maštali spali a&nbsp;já jsem odnášel basu prázdných lahví a&nbsp;hrnec sádla, viděl jsem, jak šumaři ze&nbsp;spánku sténali, nebyly to&nbsp;lidské hlasy, žádné útržky vět, ale ty&nbsp;písně, které hráli celý den a&nbsp;před tím snad celý život, tak se&nbsp;jim vracely a&nbsp;oni sténali útržky melodií. Proto asi byli smutní, proto nemluvili, protože by&nbsp;jim to&nbsp;nikdo nevěřil, že&nbsp;jsou plní, nadosmrti plní dechové hudby, je&nbsp;to&nbsp;v&nbsp;nich, tak jako nudle v&nbsp;bandasce nudlové polévky. Proto je&nbsp;nikdo neslyšel hovořit, mlčky brali peníze a&nbsp;jídlo, celý den to&nbsp;bral jenom jeden hudebník, mazané chleby dával do&nbsp;tlumoku, to&nbsp;nebyl ruksak ani torna, ale obyčejný režný pytel, v&nbsp;rozích dole podvázaný provazy, které držely na&nbsp;rameni. A&nbsp;ten, co&nbsp;dostával od&nbsp;lidí peníze, drobné, tak je&nbsp;dával do&nbsp;kapsy kabátu, ta&nbsp;kapsa byla docela vytahaná, a&nbsp;na boku odřená do&nbsp;nití. Tak šumaři kráčeli z&nbsp;ulice do&nbsp;ulice, pomalým krokem, jako by&nbsp;byli na&nbsp;nohách spoutaní, kam se&nbsp;hnuli, tak ženské a&nbsp;děti šly za&nbsp;nimi, nikdo netleskal, protože to&nbsp;bylo asi jako na&nbsp;pohřbu, písničky i&nbsp;ty veselé, když je&nbsp;zahráli šumaři, tak byly smutné, hrozně pomalé, a&nbsp;když hudebníci ze&nbsp;Šumavy hráli, tak všechny ženské se&nbsp;dívaly jinam, vůbec už&nbsp;nešlo o&nbsp;písničku, ale o&nbsp;to, co&nbsp;tu&nbsp;písničku vyvolalo, nějaké krásné a&nbsp;smutné obrazy, které se&nbsp;od&nbsp;ženských vzdálily a&nbsp;už se&nbsp;nikdy nevrátí. Když skončili, bylo chvíli ticho, některá ženská si&nbsp;cípem zástěry utřela slzu a&nbsp;zasmála se, když se&nbsp;na&nbsp;sebe podívaly ty&nbsp;dvě slzící ženské, najednou se&nbsp;vrhly jedna druhé do&nbsp;náručí a&nbsp;ukryly si&nbsp;tváře jedna druhé ve&nbsp;vlasech a&nbsp;na šíji, tak jako unavení pivovarští koňové si&nbsp;dávali jeden krk přes druhý, protože se&nbsp;měli rádi, protože si&nbsp;postěžovali nad svým smutným životem. A&nbsp;šumaři šli do&nbsp;další ulice, nejmíň lidí bylo na&nbsp;náměstích a&nbsp;v&nbsp;hlavních ulicích. Ale když šumaři přišli do&nbsp;uliček, tam, kde byli chudší lidé, tam skoro každý, kdo mohl chodit, tak vyšel a&nbsp;kráčel za&nbsp;hudebníky, kteří teprve teď byli zklidnělí, teprve teď viděli, že&nbsp;jsou tady lidé, kteří za&nbsp;muziku by&nbsp;dali život, že&nbsp;teprve teď zahrají lidem, kteří jsou z&nbsp;té samé krve, jako jsou oni. A&nbsp;hráli se&nbsp;zavřenýma očima, když přestali, tak jako by&nbsp;i&nbsp;ti hudebníci ze&nbsp;Šumavy se&nbsp;probouzeli, ta&nbsp;hudba byla v&nbsp;nich a&nbsp;tekla jimi jako podzemní říčka Punkva, kde jsme byli na&nbsp;školním výletě, chvíli si&nbsp;otevřenýma očima dali znamení, a&nbsp;zase se&nbsp;ponořili do&nbsp;sebe a&nbsp;přes jejich nástroje a&nbsp;špinavé prsty z&nbsp;ničeho nic se&nbsp;uličkami vznášely staré písně a&nbsp;tekly lidem do&nbsp;uší a&nbsp;z&nbsp;uší do&nbsp;duše. Byli to&nbsp;hudebníci ze&nbsp;Šumavy tak zaměstnaní tou hudbou, že&nbsp;nikdy neměli čas se&nbsp;oholit. Snad se&nbsp;holili, až&nbsp;se&nbsp;vrátili domů. Pokaždé byli zarostlí, strniska jim ale slušela, dokonce to&nbsp;snad měli na&nbsp;tvářích zrovna tak jako ty&nbsp;svoje kabáty a&nbsp;boty. Boty měli vždycky šněrovací, takové katolické boty, jako mají vesničtí faráři, boty, které se&nbsp;nedají koupit, ale jsou šity na&nbsp;míru. A&nbsp;vždycky byly ty&nbsp;boty staré, plné varhánek a&nbsp;prachu, vždycky na&nbsp;nártu je&nbsp;museli mít šumaři povolené, jak jim otékaly nohy, jak tak pořád chodili světem. A&nbsp;já jsem s&nbsp;nimi chodil, ani ne&nbsp;pro tu&nbsp;jejich hudbu, já&nbsp;jsem dokonce ani se&nbsp;nedíval na&nbsp;ty&nbsp;hudebníky ze&nbsp;Šumavy, já&nbsp;jsem stál zády k&nbsp;nim a&nbsp;díval jsem se, co&nbsp;ti&nbsp;šumaři a&nbsp;jejich muzika dělá s&nbsp;lidmi, hlavně ženskými. Viděl jsem tu&nbsp;velikou moc, jakou má&nbsp;hudba na&nbsp;ženské. Kráčely, trnuly, že&nbsp;opustily ráno svůj byt, ale přivázané na&nbsp;velikém provaze kráčely dál, ten provaz byl neviditelný, ale já&nbsp;jsem jej viděl. Tak kráčely ty&nbsp;ženské jen tak v&nbsp;zástěrách, nejedly, jen se&nbsp;živily melodiemi. Když přišlo poledne, hudebníci už&nbsp;prošli Eliščinou třídou a&nbsp;Hradební a&nbsp;Malými a&nbsp;Velkými Valy a&nbsp;Jízdeckou, zahráli i&nbsp;na kostelním náměstí, ale teď kolem hradeb došli až&nbsp;na&nbsp;Kozí plácek, tam se&nbsp;posadili na&nbsp;palouček a&nbsp;rozvázali ten svůj pytel, pomalu jedli, ženy doběhly pro sklenice piva, hudebníci upíjeli, jen si&nbsp;tak štrngali, a&nbsp;když dojedli, lehli si&nbsp;na&nbsp;záda, dívali se&nbsp;chvíli do&nbsp;mračen, pak si&nbsp;založili loket na&nbsp;čelo, zastínili si&nbsp;oči a&nbsp;ženské klečely vedle nich a&nbsp;odháněly mouchy, a&nbsp;když děti breptaly, tak se&nbsp;na&nbsp;ně&nbsp;dívaly a&nbsp;kladly prst na&nbsp;rty. Tak tam odpočívali hudebníci ze&nbsp;Šumavy, na&nbsp;břiše se&nbsp;jim třpytila horna a&nbsp;křídlovka a&nbsp;baskřídlovka, ty&nbsp;nástroje vypadaly zrovna tak jako šumaři, docela byly otlučené a&nbsp;bylo na&nbsp;nich hned vidět, že&nbsp;jsou už&nbsp;dlouho na&nbsp;světě a&nbsp;že každý den se&nbsp;na&nbsp;ně&nbsp;hraje, tak jako rumařské kobyly, docela odřené a&nbsp;zedřené, tak vypadaly ty&nbsp;mosazné křídlovky a&nbsp;horna. A&nbsp;hudebník, který si&nbsp;držel klarinet v&nbsp;jedné ruce zrovna tak jako svatý Alois stonek s&nbsp;bílým květem lilie, ležel docela k&nbsp;zemi zatížený velikou kapsou plnou mincí a&nbsp;režným pytlíkem. Tak odpočívali, katolické boty rozhozené, čtyři sochy hudebníků pohozené na&nbsp;Kozím plácku, z&nbsp;povytažených kalhot vyčnívaly bílé podvlíkačky, docela zaprášené, a&nbsp;u&nbsp;kotníků zavázané na&nbsp;kdysi bílé tkalouny. I&nbsp;když bylo horko, tak vždycky hudebníci měli ty&nbsp;kdysi bílé podvlíkačky, a&nbsp;i když byly žně, tak šumaři pořád nosili ten dlouhý kabát a&nbsp;ušaté čepice, zpod kterých se&nbsp;leskl pot. A&nbsp;já jsem spočítal, že&nbsp;hudebníci ze&nbsp;Šumavy mají za&nbsp;den více peněz, než lidé nahází do&nbsp;kasiček v&nbsp;kostele za&nbsp;týden, mohli si&nbsp;dát oběd na&nbsp;Knížecí, mohli si&nbsp;koupit čtvrt kila šunky, ale oni vždycky byli skromní a&nbsp;šetrní, asi dobře věděli proč, protože když začal padat sníh, první sníh padal a&nbsp;oni hráli, ušanky stažené, klopku na&nbsp;čele, na&nbsp;rukách rukavice s&nbsp;ustřiženými posledními články prstů, aby mohli hrát, ale pak se&nbsp;vrátili domů, aby se&nbsp;vzpamatovali z&nbsp;toho tažení, aby si&nbsp;odpočinuli nikoliv od&nbsp;chození, ale od&nbsp;hudby… Když se&nbsp;probudili na&nbsp;Kozím plácku, polekali se. Pořád leželi na&nbsp;zádech a&nbsp;nad nimi se&nbsp;nakláněly ženské obličeje, dokola kolem nich věnec z&nbsp;lidských tváří, které se&nbsp;usmívaly, podávaly hudebníkům ruku, aby je&nbsp;vytáhly, aby se&nbsp;šumaři posadili. Ale šumaři se&nbsp;lekli, že&nbsp;jsou mrtví, že&nbsp;z&nbsp;nebe jim podávají ruku blažené sbory a&nbsp;vytahují je&nbsp;do&nbsp;nebes. A&nbsp;pak hudebníkům došlo, že&nbsp;jsou to&nbsp;pouze jejich ctitelky. Zvedli se, upravili a&nbsp;vydali se&nbsp;o&nbsp;uličku dál. A&nbsp;ženské běžely před nimi a&nbsp;dopředu v&nbsp;ulici zvěstovaly radostnou zprávu, že&nbsp;za&nbsp;chvíli přijdou hudebníci ze&nbsp;Šumavy, že&nbsp;všichni ti&nbsp;šumaři jsou krásní, že&nbsp;mají husté kudrnaté vlasy a&nbsp;že mají tak krásné oči jako řečtí bohové. A&nbsp;když ženské běžely hudebníkům naproti, s&nbsp;očima plnýma dychtivosti, a&nbsp;když viděly čtyři hudebníky, jak jsou zarostlí, jak jdou pomalu, jako by&nbsp;měli nohy spoutané v&nbsp;řetězech, jak mají rozedrané kabáty, tak ty, které ještě neviděly šumaře, dívaly se&nbsp;vyčítavě na&nbsp;nadšené ženské, které od&nbsp;rána chodily s&nbsp;hudebníky. Ale když se&nbsp;šumaři zastavili, očima si&nbsp;dali znamení, zavřeli víčka a&nbsp;pak začali hrát… Teče potůček bublavý… když hráli zase jakoby přes lesy, z&nbsp;veliké dálky, jen tak umazávali a&nbsp;postrkovali něžně melodii, která pořád jako by&nbsp;skomírala, když se&nbsp;vůbec skoro nesnažili hrát, nikdy do&nbsp;trub klarinetu se&nbsp;neopřeli, aby závodili, kdo hlasitěji, spíše naopak, kdo umí zahrát tišeji, jen tak na&nbsp;křídlovku a&nbsp;baskřídlovku a&nbsp;hornu, jen tak do&nbsp;ouška, i&nbsp;ty ženské, zklamané zjevem šumařů, se&nbsp;teď usmívaly taky, jak ty&nbsp;ženské které propadly šumavské hudbě od&nbsp;rána, a&nbsp;na tvářích se&nbsp;jim vykouzlil ten samý úsměv, ta&nbsp;samá radost, že&nbsp;jsou poctěny tím, že&nbsp;slyší tak něžnou, tak dojemnou hudbu. Když jednou pršelo, tak hudebníci nehráli. Ženské se&nbsp;zděsily, když viděly, jak pečlivě hudebníci zabalují své nástroje do&nbsp;voskovaného plátna. Pak vešli do&nbsp;hostince, kde seděli, a&nbsp;ač je&nbsp;hosté prosili, aby zahráli, hudebníci ze&nbsp;Šumavy nehráli, protože hráli jen na&nbsp;ulici, jen vestoje a&nbsp;lidem. Tak seděli a&nbsp;mlčky pili pivo, a&nbsp;nějak se&nbsp;z&nbsp;nich vytratila starost, seděli a&nbsp;pili bezstarostně pivo, odpočívali, dívali se&nbsp;jen a&nbsp;byli rádi tomu, co&nbsp;vidí, nepřáli si&nbsp;nic, než takhle sedět a&nbsp;dívat se&nbsp;kolem sebe. Ale ženské stály v&nbsp;průjezdu hostince, docela byly namačkané tak, že&nbsp;když se&nbsp;některá otočila, tak vytlačila jednu ženskou na&nbsp;déšť. Lilo jako z&nbsp;konve, ale ženské měly vidění, že&nbsp;už&nbsp;se&nbsp;to&nbsp;roztrhává, dívaly se&nbsp;do&nbsp;nebe, odkud se&nbsp;lila voda. Ale ženské měly vidění, že&nbsp;už&nbsp;se&nbsp;roztrhla oblaka a&nbsp;poslední kapky padají, že&nbsp;za&nbsp;hostincem už&nbsp;je&nbsp;modré nebe, vždycky jedna vběhla docela zmáčená do&nbsp;lokálu a&nbsp;hlásila hudebníkům, že&nbsp;už&nbsp;přestává pršet. Ale muzikanti seděli a&nbsp;nepřáli si&nbsp;nic, než takhle sedět až&nbsp;do&nbsp;večera a&nbsp;jen se&nbsp;dívat na&nbsp;věci a&nbsp;lidi kolem sebe, nechtělo se&nbsp;jim ani chodit, ani hrát, ale sedět a&nbsp;dívat se&nbsp;tupě a&nbsp;blaženě kolem sebe. A&nbsp;ženské vyšly a&nbsp;hlásily ostatním, že&nbsp;hudebníci ze&nbsp;Šumavy už&nbsp;ladí nástroje a&nbsp;nemohou se&nbsp;dočkat, až&nbsp;za&nbsp;chvilku zase začnou hrát. A&nbsp;ženské se&nbsp;dívaly ven, některé vyšly před hospodu, dívaly se&nbsp;vzhůru, déšť lil tak, že&nbsp;hned byly mokré, že&nbsp;voda z&nbsp;nich crčela, stály ve&nbsp;střevících ve&nbsp;velikých kalužích až&nbsp;po&nbsp;kotníky, ale radostně se&nbsp;vrátily do&nbsp;průjezdu a&nbsp;ohlásily, že&nbsp;už&nbsp;prší z&nbsp;posledního.</span></p>
          <p class="chunk" data-nb-ref-number="3" data-nb-words="390" data-nb-chars="2175"><span class="idea" data-nb-ref-number="3" id="idea3" data-nb-words="390" data-nb-chars="2175">Zamiloval jsem si&nbsp;matku, když na&nbsp;jaře přišli hudebníci ze&nbsp;Šumavy. Jen tak v&nbsp;zástěře, když dokrmila prasata, vyběhla dopoledne z&nbsp;pivovaru a&nbsp;hudebníci ji&nbsp;uvedli do&nbsp;ještě krásnějšího světa, než je&nbsp;pivovar, a&nbsp;tak maminka zapomněla, že&nbsp;je&nbsp;poledne, a&nbsp;se sborem ženských prošla hlavními třídami, až&nbsp;uličkami došla na&nbsp;konec Habeše, až&nbsp;k&nbsp;plynárně a&nbsp;fotbalovému hřišti, kde se&nbsp;otočila a&nbsp;viděla, že&nbsp;slunce už&nbsp;zapadá. A&nbsp;nebyla sama, ze&nbsp;Zálabí se&nbsp;s&nbsp;ní vracely ženské, které se&nbsp;taky probudily až&nbsp;navečer a&nbsp;vzpomenuly si, že&nbsp;je&nbsp;doma čeká muž a&nbsp;děti u&nbsp;večeře, pokoušely se&nbsp;utíkat, ale nemilosrdné slunce zapadalo. Otec doma si&nbsp;sám prostřel, jindy pil kávu a&nbsp;chleba, ale dneska chtěl večeřet maso a&nbsp;omáčku, seděl u&nbsp;příborů, držel lžičku a&nbsp;cinkal a&nbsp;díval se&nbsp;bledý ven oknem, něco jej hrozně zajímalo na&nbsp;pivovarském komíně, vstal, opřel se&nbsp;o&nbsp;desku a&nbsp;díval se&nbsp;dál na&nbsp;ten komín, který se&nbsp;rýsoval proti večernímu nebi, a&nbsp;rorejsi lítali sem a&nbsp;tam a&nbsp;hvízdali, a&nbsp;tatínek cinkal lžící o&nbsp;okraj talíře. Když přišla matka, provinilá, a&nbsp;rychle zatápěla a&nbsp;ohřívala omáčku s&nbsp;masem, a&nbsp;když ohřála a&nbsp;nesla na&nbsp;stůl, otec vstal, odhodil lžíci, nalil si&nbsp;vlažnou kávu a&nbsp;ukrojil krajíc chleba a&nbsp;zvolna jedl a&nbsp;díval se&nbsp;pořád na&nbsp;ten pivovarský komín. A&nbsp;já jsem se&nbsp;vracel od&nbsp;řeky, slunce zapadalo, po&nbsp;náplavce běžela paní Vošoustová, za&nbsp;ní&nbsp;rozkacený její muž, běžela a&nbsp;on ji&nbsp;chtěl chytit za&nbsp;vlasy, ale paní Vošoustová běžela rychleji, a&nbsp;pan Vošoust hrábnul vedle, ale oba běželi dál a&nbsp;pan Vošoust volal… Já&nbsp;ti&nbsp;vosladím ty&nbsp;tvoje šumaře! A&nbsp;když jsem přišel na&nbsp;konec Zálabí, slunce zapadlo, viděl jsem, jak po&nbsp;náplavce běží paní Záveská, za&nbsp;ní&nbsp;strojník pan Záveský, křičí, a&nbsp;ona běží dál, Záveský křičí, a&nbsp;ona běží dál, pan Záveský pořád hledá, aby mu&nbsp;vyšel krok, a&nbsp;mohl kopnout svoji paní do&nbsp;zadku, ale jeho paní, když jejímu muži vyšel krok, popoběhla rychleji, a&nbsp;tak běželi dál a&nbsp;pan Záveský pořád nemohl najít v&nbsp;běhu to&nbsp;místo, o&nbsp;které by&nbsp;si&nbsp;opřel jednu botku a&nbsp;tou špičatou druhou nakopl svoji paní. Tak běželi a&nbsp;pan Záveský řval… Já&nbsp;ti&nbsp;vyženu z&nbsp;palice ty&nbsp;Šumaváky! A&nbsp;už se&nbsp;zasunul ten manželský pár do&nbsp;přítmí, proběhl pod železničním mostem, snad v&nbsp;první vesnici paní Záveská zeslábne a&nbsp;jejímu manželovi vyjde krok…</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_022.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>