<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Když umře hospodář, pláče i&nbsp;dobytek">
    <meta name="apple-mobile-web-app-capable" content="yes">
    <title>Když umře hospodář, pláče i&nbsp;dobytek</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Krasosmutnění">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Krasosmutnění">
    <meta property="og:title" content="Krasosmutnění">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Krasosmutnění">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./krasosmutneni_015.html">
    <link rel="next" href="./krasosmutneni_017.html">
    <meta name="nb-order" content="13">
    <link rel="self" href="krasosmutneni_016.html">
    <meta name="nb-identifier" content="hrabal-krasosmutneni-a1c88d5">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2095" data-nb-chars="11625">
    <nav role="doc-toc">
      <ul class="plain section">
        <li><a href="krasosmutneni_005.html">Mořská panna</a></li>
        <li><a href="krasosmutneni_006.html">Čtvereční centimetr za šedesát korun</a></li>
        <li><a href="krasosmutneni_007.html">Každý den zázrak</a></li>
        <li><a href="krasosmutneni_008.html">Rozdělený byt</a></li>
        <li><a href="krasosmutneni_009.html">Znesvěcený rozdělovač</a></li>
        <li><a href="krasosmutneni_010.html">Úmrtí v&nbsp;rodině</a></li>
        <li><a href="krasosmutneni_011.html">Řidič pražských tramvají</a></li>
        <li><a href="krasosmutneni_012.html">Veřejné osvětlení</a></li>
        <li><a href="krasosmutneni_013.html">Myš ukradla dítěti cumel</a></li>
        <li><a href="krasosmutneni_014.html">Krasosmutnění</a></li>
        <li><a href="krasosmutneni_015.html">Ovčí hubičky</a></li>
        <li><a href="krasosmutneni_016.html">Když umře hospodář, pláče i&nbsp;dobytek</a></li>
        <li><a href="krasosmutneni_017.html">Jetel růžák</a></li>
        <li><a href="krasosmutneni_018.html">Návrat ztraceného strýce</a></li>
        <li><a href="krasosmutneni_019.html">Škodovka čtyřistatřicítka</a></li>
        <li><a href="krasosmutneni_020.html">Krásná řeznice</a></li>
        <li><a href="krasosmutneni_021.html">Hudebníci ze Šumavy</a></li>
        <li><a href="krasosmutneni_022.html">Sextánka</a></li>
        <li><a href="krasosmutneni_023.html">Armagedon</a></li>
        <li><a href="krasosmutneni_024.html">Rakouský vítěz</a></li>
        <li><a href="krasosmutneni_025.html">Žlutý pták</a></li>
        <li><a href="krasosmutneni_026.html">Altánek z&nbsp;proutí</a></li>
        <li><a href="krasosmutneni_027.html">Kmotříček</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_015.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="35"><span class="idea" data-nb-ref-number="1" id="idea1" data-nb-words="6" data-nb-chars="35">Když umře hospodář, pláče i&nbsp;dobytek</span></h1>
        <section>
          <p class="chunk" data-nb-ref-number="2" data-nb-words="425" data-nb-chars="2301"><span class="idea" data-nb-ref-number="2" id="idea2" data-nb-words="425" data-nb-chars="2301">Za&nbsp;pivovarem bylo několik stavení a&nbsp;jako poslední rozpadající se&nbsp;selská usedlost. Tady bydlel Ovčí Král. On&nbsp;se&nbsp;jmenoval docela jinak, ale my&nbsp;jsme mu&nbsp;říkali Ovčí Král, protože měl ovce a&nbsp;ty ovce měl tak rád, že&nbsp;se&nbsp;už&nbsp;s&nbsp;nikým jiným nepotřeboval kamarádit. Dokonce se&nbsp;říkalo, že&nbsp;i&nbsp;s&nbsp;těmi ovečkami spí. Jeho stavení bylo zchátralé, v&nbsp;okapových rourách kvetla tráva a&nbsp;na sloupech vrat dvě břízky. Vrata nebyla nikdy otevřená a&nbsp;byla taky zarostlá trávou. Vedle vrat byly v&nbsp;zídce dveře, kterými jedna ovce za&nbsp;druhou se&nbsp;navečer vracely z&nbsp;pastvy. Jako poslední do&nbsp;dvora vešel Ovčí Král. Pásl ovce od&nbsp;jara do&nbsp;podzimku, když byla mírná zima, pásl je, i&nbsp;když padal sníh. Stál opřen o&nbsp;hůl, docela vypadal jako biblický pastýř. Vypadal jako to&nbsp;jeho stavení. Měl šedivé plesnivé vousy, zelenkavé jako mech, takový plnovous, který se&nbsp;nestříhá, ani nečeše. Měl na&nbsp;sobě dlouhý kabát, který coural po&nbsp;zemi, a&nbsp;tak jak kráčel, tak se&nbsp;ten kabát ubrousil o&nbsp;zem tak jako jeho vousy. V&nbsp;zimě měl plnovous kolem krku stočený jako šálu. Ten dlouhý zimník měl barvu pastviny, takže když si&nbsp;na&nbsp;trávníku lehl, tak ten kabát splýval s&nbsp;barvou lučiny. A&nbsp;ovce se&nbsp;pásly a&nbsp;Ovčí Král ležel na&nbsp;náspu, rukou si&nbsp;opíral hlavu a&nbsp;díval se&nbsp;na&nbsp;ty&nbsp;svoje ovce, ovce se&nbsp;dívaly na&nbsp;něj, každou chvíli jedna z&nbsp;nich přiběhla, přitulila se&nbsp;k&nbsp;němu, olízla mu&nbsp;ty&nbsp;jeho vousy, tvář a&nbsp;Ovčí Král přivřel oči a&nbsp;nastavil čelo a&nbsp;najednou byl mladý. Viděl jsem častokrát, jak ve&nbsp;světle slunce se&nbsp;mu&nbsp;třpytily slzy. A&nbsp;ovečka odeběhla a&nbsp;pásla se&nbsp;dál, pak přišla další, a&nbsp;tak se&nbsp;ty&nbsp;ovce střídaly a&nbsp;pokaždé byl Ovčí Král dojatý. Lidé o&nbsp;něm říkali, že&nbsp;je&nbsp;pohan, že&nbsp;se&nbsp;nesluší pustit si&nbsp;zvíře tak blízko k&nbsp;sobě, tak, až&nbsp;s&nbsp;těmi ovcemi člověk neodlišen téměř splývá. Ale já&nbsp;jsem byl docela ohromený Ovčím Králem a&nbsp;přál jsem si, abych o&nbsp;něm věděl víc. A&nbsp;že Ovčí Král je&nbsp;pohan, to&nbsp;jsem poznal. Měl v&nbsp;nájmu louku, kterou když posekal a&nbsp;usušil seno, tak ho&nbsp;vezl na&nbsp;trakaři domů. Jednou pršelo, pak lilo, Ovčí Král stál v&nbsp;tom lijavci u&nbsp;naloženého trakaře, dovedl naložit trakař tak vysoko senem a&nbsp;stáhnout provazem, že&nbsp;kdo kráčel proti němu, tak viděl jen jedoucí kupu sena. Ale pršelo a&nbsp;blesky poletovaly a&nbsp;Ovčí Král křičel do&nbsp;nebe. To&nbsp;jsi nemohl s&nbsp;tím deštěm počkat! Takový krásný seno! A&nbsp;zase udeřil blesk a&nbsp;Ovčí Král vzal vidle, nabíral mokré seno a&nbsp;házel je&nbsp;k&nbsp;nebi a&nbsp;křičel.</span></p>
          <p class="chunk" data-nb-ref-number="3" data-nb-words="3" data-nb-chars="13"><span class="idea" data-nb-ref-number="3" id="idea3" data-nb-words="3" data-nb-chars="13">Na, nažer se!</span></p>
          <p class="chunk" data-nb-ref-number="4" data-nb-words="837" data-nb-chars="4566"><span class="idea" data-nb-ref-number="4" id="idea4" data-nb-words="837" data-nb-chars="4566">To&nbsp;o&nbsp;něm říkali lidé. Říkalo se, že&nbsp;když Ovčí Král byl mladší, tak měl pár koní a&nbsp;tři krávy, že&nbsp;měl nejlepší zelí v&nbsp;kraji, protože to&nbsp;zelí hnojil vyvážkou městských záchodů. Ty&nbsp;záchody vybíral šoufkem a&nbsp;lopatou. Ale já&nbsp;jsem znal Ovčího Krále už&nbsp;jen jako starce. A&nbsp;jednou jsem si&nbsp;dodal odvahu, zadem jsem se&nbsp;přiblížil k&nbsp;jeho stavení. Tam u&nbsp;zídky stál vysoký keř bezu, tak veliký černý bez jsem nikdy neviděl. Vlezl jsem do&nbsp;větví toho stromu a&nbsp;čekal jsem, listí a&nbsp;větve se&nbsp;za&nbsp;mnou zavřely a&nbsp;díval jsem se&nbsp;do&nbsp;dvora. Pak se&nbsp;otevřela branka a&nbsp;jedna ovečka vešla za&nbsp;druhou, postavily se&nbsp;vedle rozpadajícího se&nbsp;žebřiňáku, který neměl přední kola, a&nbsp;dívaly se, až&nbsp;do&nbsp;vrátek vešel Ovčí Král. Zamkl, pak nastavil ruce, ovce přiběhly a&nbsp;lízaly mu&nbsp;dlaně. A&nbsp;já jsem viděl, jak Ovčí Král je&nbsp;krásný, vycházela z&nbsp;něj zář, docela jsem viděl, jak je&nbsp;obtažený svatozáří, viděl jsem v&nbsp;podvečeru, že&nbsp;i&nbsp;z&nbsp;těch ovcí stoupá viditelné štěstí a&nbsp;blaženost, dotýkají se&nbsp;čumáky a&nbsp;hebkými pysky mu&nbsp;dávají hubičky. A&nbsp;Ovčí Král poklekl, nastavil jim svůj obličej a&nbsp;ovečky jej olizovaly a&nbsp;já jsem viděl, že&nbsp;Ovčí Král je&nbsp;zrovna tak něžný jako ty&nbsp;ovce, že&nbsp;vůbec není tak strašný, jak říkají lidé. Když v&nbsp;nějaké rodině děti zlobily, tak byly bity. Když to&nbsp;nepomohlo, tak otec rozhodl, že&nbsp;dítě půjde z&nbsp;domu, že&nbsp;tatínek dítě odvede a&nbsp;dá Ovčímu Králi. To&nbsp;už&nbsp;stačilo, aby děti byly hodné. Ale kdo zlobil dál, tak mu&nbsp;jeho otec složil rezervní košili, dal mu&nbsp;deku do&nbsp;tlumoku a&nbsp;namazal dva chleby, a&nbsp;když se&nbsp;stmívalo, tak tatínek hrozil, že&nbsp;když si&nbsp;dítě neklekne a&nbsp;neodprosí, tak že&nbsp;půjde do&nbsp;služby k&nbsp;Ovčímu Králi. Ale když dítě bylo dál vzpurné a&nbsp;nechtělo na&nbsp;kolena, tak když byla tma, tatínek navlíkl dítěti ruksáček na&nbsp;záda, vzal je&nbsp;za&nbsp;ruku a&nbsp;přes celé město vedl dítě, pak přes most a&nbsp;kolem pivovaru za&nbsp;městečko, na&nbsp;cestu do&nbsp;polí. Většina dětí nedošla dál než k&nbsp;těm prvním stavením. Jenom několik kluků bylo tak vzpurných, že&nbsp;se&nbsp;nechali dovíst až&nbsp;před vrata Ovčího Krále. Tam otec postavil kluka do&nbsp;kopřiv a&nbsp;lebedy, vítr fičel z&nbsp;polí, tma, a&nbsp;z&nbsp;rozbité střechy Ovčího Krále stoupal kouř a&nbsp;v&nbsp;okénku svítila lucerna. Jen jeden kluk to&nbsp;vydržel, stál tam, tatínek už&nbsp;byl u&nbsp;pivovaru, ale nakonec kluka obešla hrůza a&nbsp;utíkal a&nbsp;u&nbsp;pivovaru padl před tatínka na&nbsp;kolena, že&nbsp;už&nbsp;bude hodný, a&nbsp;políbil tatínkovi ruku a&nbsp;vrátil se&nbsp;polepšený domů, protože nikdo nevěděl, že&nbsp;Ovčí Král je&nbsp;vlastně hodný člověk. Z&nbsp;listí černého bezu jsem to&nbsp;viděl, ovce jak loukotě se&nbsp;dotýkaly jeho a&nbsp;bylo ticho, jako by&nbsp;všechno zkamenělo. A&nbsp;já jsem visel za&nbsp;jednu ruku ve&nbsp;větvích a&nbsp;druhou jsem rozhrnoval lehce listí a&nbsp;díval jsem se&nbsp;na&nbsp;ten betlém. A&nbsp;pak Ovčí Král vstal, kráčel k&nbsp;pumpě a&nbsp;pumpoval čerstvou vodu do&nbsp;žlabu a&nbsp;ovce pily, pak vešel do&nbsp;stavení a&nbsp;vrátil se&nbsp;s&nbsp;okřínkem a&nbsp;rozdával z&nbsp;něj jablka a&nbsp;brambory. Nakonec přinesl pecen, krájel z&nbsp;něj krajíce a&nbsp;každá ovečka dostala posolený kus chleba. A&nbsp;stíny se&nbsp;míhaly dvorkem, hospodář rozsvítil svíčku v&nbsp;lucerně a&nbsp;najednou jsem div nespadl z&nbsp;větví černého bezu, celé stavení jako by&nbsp;si&nbsp;vzdychlo, prolomilo se&nbsp;v&nbsp;trámech a&nbsp;střecha se&nbsp;sesedla. Ale Ovčí Král se&nbsp;světlem vešel do&nbsp;předsíňky a&nbsp;ovce šly za&nbsp;ním, držel jim lucernu a&nbsp;jedna za&nbsp;druhou vešly do&nbsp;síně a&nbsp;nakonec hospodář se&nbsp;světlem, chvíli byla tma, pak se&nbsp;rozsvítila mdlá okna. Bylo ticho, kdesi ve&nbsp;zdích stavení se&nbsp;drolil písek, zapraskalo v&nbsp;trámech, seděl jsem ve&nbsp;větvích černého bezu, opřený o&nbsp;kamennou rozpadající se&nbsp;zídku. A&nbsp;já jsem věděl, že&nbsp;musím najít v&nbsp;sobě sílu, abych měl odvahu jít a&nbsp;podívat se, jak Ovčí Král bydlí. Opatrně jsem položil nohu na&nbsp;netřesky, zkoušel jsem zídku jak tenký led, jestli mne udrží. Odhrnul jsem větvičky bezu, druhou nohou jsem nahmatal voj žebřiňáku a&nbsp;pak seskočil na&nbsp;zem. Po&nbsp;špičkách jsem šel k&nbsp;okénku, srdce mi&nbsp;tlouklo a&nbsp;přidržel jsem se&nbsp;zdi a&nbsp;jedním okem jsem viděl do&nbsp;nízkého pokoje s&nbsp;trámy, na&nbsp;jednom visela na&nbsp;háku lucerna, až&nbsp;do&nbsp;výšky oken byl pokoj plný hnoje, na&nbsp;kterém na&nbsp;vrchu byla sláma, na&nbsp;které se&nbsp;stáčely ovce. Ovčí Král ležel na&nbsp;zimníku a&nbsp;díval se&nbsp;do&nbsp;stropu, žvýkal stéblo slámy a&nbsp;měl rozhozené nohy. Kachlová kamna stála v&nbsp;koutě a&nbsp;roura byla vytržena z&nbsp;komínu a&nbsp;na plotně ležel beran. Ve&nbsp;stropě byla veliká díra, pod kterou na&nbsp;podlaze byly černé kameny a&nbsp;uprostřed ohniště stála trojnožka a&nbsp;na ní&nbsp;visel kotlík. A&nbsp;stočené ovce ležely kolem svého pastýře a&nbsp;spaly, hnůj byl zapařený a&nbsp;dým stoupal ke&nbsp;stropu a&nbsp;otevřenou dírou stoupal zlomenou střechou ven. A&nbsp;já jsem věděl, že&nbsp;každé vzpurné dítě, které tatínek dovedl až&nbsp;k&nbsp;vrátkům, za&nbsp;temné noci, každé, když mělo jít k&nbsp;Ovčímu Králi do&nbsp;služby, by&nbsp;mělo jedničku z&nbsp;mravů, kdyby jen nahlédlo do&nbsp;pokoje, ve&nbsp;kterém s&nbsp;ovcemi bydlí Ovčí Král…</span></p>
          <p class="chunk" data-nb-ref-number="5" data-nb-words="423" data-nb-chars="2421"><span class="idea" data-nb-ref-number="5" id="idea5" data-nb-words="423" data-nb-chars="2421">Druhého dne až&nbsp;do&nbsp;školy přišla zpráva, že&nbsp;za&nbsp;pivovarem u&nbsp;silnice leží mrtvý Ovčí Král. Nejmilejší ovci mu&nbsp;přejel k&nbsp;smrti autobus a&nbsp;Krále ranila mrtvice, když to&nbsp;uviděl. Vyběhl jsem ze&nbsp;školy, pan řídící učitel na&nbsp;mne volal, abych okamžitě šel zpátky, ale já&nbsp;jsem běžel přes most, pořád až&nbsp;k&nbsp;pivovaru v&nbsp;jednom trapu. Už&nbsp;zdáli jsem to&nbsp;viděl. Na&nbsp;silnici stál autobus, četnický strážmistr sepisoval zprávu, za&nbsp;autobusem ležela přejetá ovce, v&nbsp;příkopě na&nbsp;zádech, pořád v&nbsp;dlouhém kabátě ležel Ovčí Král, vousy se&nbsp;mu&nbsp;hrůzou zježily a&nbsp;trčely k&nbsp;nebi jako koště. Ovečky stály kolem Krále a&nbsp;lízaly mu&nbsp;ruce. Pak přijel okresní doktor a&nbsp;četnický strážmistr jej požádal, aby ohledal pastýře, jestli by&nbsp;se&nbsp;ještě něco dalo dělat. Četník musel nakonec odehnat ovce ranami šavle. Pan doktor rozepnul kabát, ale pak couvl. Ovčí Král měl rozepnutou špinavou košili, pod tou košilí ale byly celé vrstvy triček a&nbsp;košil. Na&nbsp;kole jel s&nbsp;nářadím klempířský mistr pan Praus, četnický strážmistr jej poprosil, aby mu&nbsp;půjčil nůžky na&nbsp;plech. Pak se&nbsp;naklonil nad Ovčího Krále a&nbsp;rozstříhal všechny ty&nbsp;na&nbsp;sobě nalepené a&nbsp;potem lepené košile a&nbsp;trička, pak vzal za&nbsp;tu&nbsp;vrstvu, kde je&nbsp;srdce, a&nbsp;musel trhat ty&nbsp;vrstvy i&nbsp;s&nbsp;chlupama, jak térový papír se&nbsp;ty&nbsp;košile a&nbsp;trička srolovaly. Pan okresní doktor nasadil si&nbsp;hadičky do&nbsp;uší, naklonil se, a&nbsp;když se&nbsp;zvedl, tak to&nbsp;byla pravda, Ovčí Král byl úředně mrtvý. Ovečky to&nbsp;věděly, stály se&nbsp;svěšenými hlavami a&nbsp;třásly se. Pak kdosi přišel a&nbsp;hodil přes mrtvého deku. Autobus a&nbsp;okresní doktor odejel, četnický strážmistr vrátil klempířské nůžky a&nbsp;odejel s&nbsp;panem Prausem na&nbsp;bicyklech. Pak přišel člověk, který bičem hnal ovce po&nbsp;silnici až&nbsp;k&nbsp;poslednímu stavení, otevřel vrátka a&nbsp;nahnal ovce na&nbsp;dvorek Ovčího Krále. Druhý den, zatímco Ovčí Král ležel v&nbsp;márnici v&nbsp;rakvi, přijeli řezníci. Díval jsem se, jak násilím vyvalili vrata a&nbsp;vjeli autem na&nbsp;dvůr. Z&nbsp;kůlny přinesli kozu na&nbsp;řezání dříví, do&nbsp;kanty dali dvě prkna a&nbsp;pak vyváděli jednu ovečku za&nbsp;druhou a&nbsp;podřezávali je. A&nbsp;každá ovečka, když viděla řezníky, klusala sama od&nbsp;sebe, položili ji&nbsp;na&nbsp;záda mezi ta&nbsp;dvě prkna na&nbsp;koze na&nbsp;řezání dříví, ovečka sama natáhla krk, a&nbsp;nůž se&nbsp;zablyštěl a&nbsp;vystříkla krev. Za&nbsp;poslední ovcí vyběhlo i&nbsp;jehňátko. Když ovci položili na&nbsp;záda, to&nbsp;jehně vyskočilo a&nbsp;cucalo. Ale řezníci jedním tahem ostrého nože podřízli hrdlo i&nbsp;té poslední ovci. A&nbsp;jehňátko cucalo dál. Jeden řezník se&nbsp;naklonil a&nbsp;chtěl podříznout i&nbsp;to jehně, ale druhý řezník řekl.</span></p>
          <p class="chunk" data-nb-ref-number="6" data-nb-words="10" data-nb-chars="49"><span class="idea" data-nb-ref-number="6" id="idea6" data-nb-words="10" data-nb-chars="49">To&nbsp;si&nbsp;necháme, to&nbsp;je&nbsp;beránek, vezmeme ho&nbsp;s&nbsp;sebou.</span></p>
          <p class="chunk" data-nb-ref-number="7" data-nb-words="10" data-nb-chars="53"><span class="idea" data-nb-ref-number="7" id="idea7" data-nb-words="10" data-nb-chars="53">A&nbsp;pak hbitě vyvrhli střeva a&nbsp;jehňátko běhalo za&nbsp;nimi.</span></p>
          <p class="chunk" data-nb-ref-number="8" data-nb-words="241" data-nb-chars="1397"><span class="idea" data-nb-ref-number="8" id="idea8" data-nb-words="241" data-nb-chars="1397">Pak otevřeli sajtnu, na&nbsp;vyplechovaný náklaďák naházeli ovce, naskočili do&nbsp;auta a&nbsp;vzali mezi sebe jehňátko a&nbsp;odejeli. A&nbsp;já jsem se&nbsp;vracel do&nbsp;pivovaru, a&nbsp;teprve teď jsem viděl na&nbsp;vlastní oči, proč Ježíš měl pořád podobenství o&nbsp;ovcích a&nbsp;beránku božím. A&nbsp;lámal jsem si&nbsp;hlavu, na&nbsp;co&nbsp;budou potřebovat jehňátko na&nbsp;holešovických jatkách? A&nbsp;Ovčího Krále pochovali, na&nbsp;jeho pohřbu jsme byli jen tři, já, bratr Krále a&nbsp;hrobník. A&nbsp;na podzim, když přišly deště, celé stavení Ovčího Krále se&nbsp;zlomilo a&nbsp;sesypalo. A&nbsp;o&nbsp;Ovčím Králi jsem z&nbsp;celého městečka dovedl pěkně vyprávět jen já. A&nbsp;pak přišlo léto a&nbsp;do pivovaru přišel na&nbsp;návštěvu pan Rybín, jatecký holešovických jatek, přijel na&nbsp;návštěvu k&nbsp;bednářskému mistru a&nbsp;já jsem jej vodil pivovarem, byla neděle, ukazoval jsem mu&nbsp;sladovnu a&nbsp;varnu a&nbsp;otevřel jsem mu&nbsp;i&nbsp;železná dvířka lednice, kde byla vysoká hora ledu na&nbsp;osm pater, ledovec v&nbsp;budově bez oken. Vykládal jsem panu jateckému Rybínovi, jak se&nbsp;vyrábí pivo, a&nbsp;při tom jsem si&nbsp;dodával odvahy, abych se&nbsp;jej zeptal, jestli tam na&nbsp;holešovická jatka nepřivezli loni z&nbsp;našeho městečka jehňátko? Ale neměl jsem sílu k&nbsp;odvaze, a&nbsp;tak jsem ještě vypůjčil klíče a&nbsp;ukázal jsem panu Rybínovi, jak se&nbsp;v&nbsp;bednárně dělají sudy. A&nbsp;když jsem zamkl, otočil jsem se. Pane Rybín, nepřivezli loni řezníci z&nbsp;vašich jatek, nepřivezli ti&nbsp;dva řezníci, co&nbsp;tady podřízli stádo ovcí, nepřivezli s&nbsp;sebou malou ovečku, nepřivezli si&nbsp;beránka?</span></p>
          <p class="chunk" data-nb-ref-number="9" data-nb-words="22" data-nb-chars="129"><span class="idea" data-nb-ref-number="9" id="idea9" data-nb-words="22" data-nb-chars="129">Přivezli, chlapče, řekl pan Rybín, ten je&nbsp;teďka chlapák! Běhá po&nbsp;jatkách a&nbsp;má červenej obojek a&nbsp;na něm velikou mosaznou rolničku.</span></p>
          <p class="chunk" data-nb-ref-number="10" data-nb-words="15" data-nb-chars="84"><span class="idea" data-nb-ref-number="10" id="idea10" data-nb-words="15" data-nb-chars="84">To&nbsp;jsem rád, povídám, ale, pane Rybín, to&nbsp;máte toho beránka jen tak, pro obveselení?</span></p>
          <p class="chunk" data-nb-ref-number="11" data-nb-words="94" data-nb-chars="514"><span class="idea" data-nb-ref-number="11" id="idea11" data-nb-words="94" data-nb-chars="514">Ale kdepak, chlapče, je&nbsp;na&nbsp;jatkách ve&nbsp;službě, víš ty, kolik ovcí podřízneme za&nbsp;tejden? Stovky, někdy tisíce. A&nbsp;ovce musejí bejt před porážkou v&nbsp;kotcích, aby se&nbsp;vyčistily, a&nbsp;jsou tak zesláblý steskem, že&nbsp;to&nbsp;dá&nbsp;práci přihnat je&nbsp;na&nbsp;porážku. A&nbsp;tak pustíme beránka s&nbsp;rolničkou, on&nbsp;jde od&nbsp;jednoho kotce ke&nbsp;druhýmu, jak potřebujeme, a&nbsp;jak vesele cinká, tak ovečky vstávají a&nbsp;jdou za&nbsp;ním, a&nbsp;on nám je&nbsp;přivede rovnou pod nůž. A&nbsp;pokaždý dostane krajíc chleba se&nbsp;solí. To&nbsp;rád. A&nbsp;to je&nbsp;odměna za&nbsp;jeho službu. Rozumíš, chlapče?</span></p>
          <p class="chunk" data-nb-ref-number="12" data-nb-words="9" data-nb-chars="63"><span class="idea" data-nb-ref-number="12" id="idea12" data-nb-words="9" data-nb-chars="63">Nerozumím, pane Rybín, povídám, ale až&nbsp;vyrostu, tak poro­zumím.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_017.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>