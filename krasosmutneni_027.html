<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kmotříček">
    <meta name="apple-mobile-web-app-capable" content="yes">
    <title>Kmotříček</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Krasosmutnění">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Krasosmutnění">
    <meta property="og:title" content="Krasosmutnění">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Krasosmutnění">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./krasosmutneni_026.html">
    <link rel="next" href="./krasosmutneni_029.html">
    <meta name="nb-order" content="24">
    <link rel="self" href="krasosmutneni_027.html">
    <meta name="nb-identifier" content="hrabal-krasosmutneni-a66d33f">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3196" data-nb-chars="18473">
    <nav role="doc-toc">
      <ul class="plain section">
        <li><a href="krasosmutneni_005.html">Mořská panna</a></li>
        <li><a href="krasosmutneni_006.html">Čtvereční centimetr za šedesát korun</a></li>
        <li><a href="krasosmutneni_007.html">Každý den zázrak</a></li>
        <li><a href="krasosmutneni_008.html">Rozdělený byt</a></li>
        <li><a href="krasosmutneni_009.html">Znesvěcený rozdělovač</a></li>
        <li><a href="krasosmutneni_010.html">Úmrtí v&nbsp;rodině</a></li>
        <li><a href="krasosmutneni_011.html">Řidič pražských tramvají</a></li>
        <li><a href="krasosmutneni_012.html">Veřejné osvětlení</a></li>
        <li><a href="krasosmutneni_013.html">Myš ukradla dítěti cumel</a></li>
        <li><a href="krasosmutneni_014.html">Krasosmutnění</a></li>
        <li><a href="krasosmutneni_015.html">Ovčí hubičky</a></li>
        <li><a href="krasosmutneni_016.html">Když umře hospodář, pláče i&nbsp;dobytek</a></li>
        <li><a href="krasosmutneni_017.html">Jetel růžák</a></li>
        <li><a href="krasosmutneni_018.html">Návrat ztraceného strýce</a></li>
        <li><a href="krasosmutneni_019.html">Škodovka čtyřistatřicítka</a></li>
        <li><a href="krasosmutneni_020.html">Krásná řeznice</a></li>
        <li><a href="krasosmutneni_021.html">Hudebníci ze Šumavy</a></li>
        <li><a href="krasosmutneni_022.html">Sextánka</a></li>
        <li><a href="krasosmutneni_023.html">Armagedon</a></li>
        <li><a href="krasosmutneni_024.html">Rakouský vítěz</a></li>
        <li><a href="krasosmutneni_025.html">Žlutý pták</a></li>
        <li><a href="krasosmutneni_026.html">Altánek z&nbsp;proutí</a></li>
        <li><a href="krasosmutneni_027.html">Kmotříček</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_026.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="9"><span class="idea" data-nb-ref-number="1" id="idea1" data-nb-words="1" data-nb-chars="9">Kmotříček</span></h1>
        <section>
          <p class="chunk" data-nb-ref-number="2" data-nb-words="572" data-nb-chars="3292"><span class="idea" data-nb-ref-number="2" id="idea2" data-nb-words="572" data-nb-chars="3292">Kmotříček Zelených bydlel hned u&nbsp;řeky. Jeho dům vypadal jako myslivna, dokonce měl i&nbsp;na průčelí parohy. Na&nbsp;dvoře byla veliká stodola, za&nbsp;ní&nbsp;květinová a&nbsp;zeleninová zahrada oddělená plotem od&nbsp;cesty podél vody. Kmotříček měl ale divnou povahu. Byl mírný a&nbsp;laskavý, ale najednou dostal záchvat vzteku a&nbsp;vždycky to&nbsp;špatně dopadlo. Mým kmotrem se&nbsp;stal až&nbsp;po&nbsp;tom, když otec jej třikrát přemluvil, aby mu&nbsp;přišel na&nbsp;hodinku přidržet kontramatku. A&nbsp;vždycky se&nbsp;pan Zelený vrátil až&nbsp;v&nbsp;neděli v&nbsp;poledne a&nbsp;dostal takový záchvat z&nbsp;toho montování, že&nbsp;vzal jednu z&nbsp;těch svých širočin a&nbsp;rozsekal almaru. A&nbsp;potom mu&nbsp;bylo dobře. Ale že&nbsp;montoval s&nbsp;tatínkem třikrát, rozbil almary tři. A&nbsp;tak když jsem měl jít k&nbsp;biřmování, tak mi&nbsp;nabídl pan Zelený, že&nbsp;mi&nbsp;koupí hodinky a&nbsp;že mi&nbsp;bude kmotrem, ale pod tou podmínkou, že&nbsp;tatínek už&nbsp;nikdy s&nbsp;ním nepromluví, nikdy že&nbsp;jej nevezme v&nbsp;sobotu, aby mu&nbsp;přidržel na&nbsp;hodinku kontramatku. A&nbsp;tak se&nbsp;stal mým kmotrem a&nbsp;jeho paní Nany mojí kmotrou. Ale já&nbsp;jsem věděl, že&nbsp;tatínka nemá můj kmotr rád jedině proto, že&nbsp;otec uměl udělat celou generálku na&nbsp;motocyklu značky Orion jediným majzlíkem a&nbsp;kladívkem, zrovna tak ale můj kmotr dovedl jedinou širočinou vysekat ze&nbsp;dříví a&nbsp;dřevíček dokonce hodiny švarcvaldky. Kmotřičku Nanynku jsem měl rád, protože vypadala tak, jak jsem si&nbsp;představoval, že&nbsp;by&nbsp;měla vypadat moje matka. Když jsem se&nbsp;vracel ze&nbsp;školy, vždycky jsem se&nbsp;zastavil u&nbsp;plotu a&nbsp;díval jsem se&nbsp;na&nbsp;dvůr před stodolou anebo do&nbsp;zahrady. Kmotr, když bylo pěkně, seděl před stodolou a&nbsp;na kozlíku měl připevněný špalek, třemi kramlemi zachycený, a&nbsp;v&nbsp;prstech držel malinké špalíčky a&nbsp;přisekával je&nbsp;širočinou. Když jsem stál u&nbsp;plotu a&nbsp;chvíli jsem se&nbsp;díval na&nbsp;kmitání širočiny, najednou seknul vedle a&nbsp;otočil se&nbsp;a&nbsp;díval se&nbsp;na&nbsp;mne vyčítavě, že&nbsp;se&nbsp;na&nbsp;něj dívám. A&nbsp;já jsem stál, držel se&nbsp;planěk plotu, a&nbsp;kmotříček držel sekyru a&nbsp;tak dlouho se&nbsp;na&nbsp;mne díval, až&nbsp;jsem šel dál. A&nbsp;tam o&nbsp;ten kus dál jsem se&nbsp;díval skrz plot na&nbsp;kmotřičku Nany. Když bylo pěkně, tak pořád jen ryla, docela sehnutá obracela zem, když přišlo jaro a&nbsp;léto, tak neustále okopávala zeleninu a&nbsp;květinové záhonky. Někdy jsem ji&nbsp;vůbec neviděl, jen jsem ji&nbsp;slyšel a&nbsp;uhádl podle barvy její režné zástěry, celá byla zasoukaná mezi keře černého rybízu a&nbsp;rukama a&nbsp;malinkou motyčkou plela a&nbsp;okopávala keře, couvala, a&nbsp;když se&nbsp;vztyčila, aby se&nbsp;narovnala v&nbsp;kříži, viděl jsem, jak její ruce jsou tak veliké, jako mají pivovarští kočí, prsty měla pořád od&nbsp;sebe a&nbsp;dlaně tak napuchlé, jako by&nbsp;místo nich tam měla dvě veliké buchty. Kmotříček Zelených rád kouřil, vlastně ani nekouřil, jako pořád zapaloval viržinko. Kdykoliv jsem stál u&nbsp;plotu, tak se&nbsp;bantoval, hledal po&nbsp;kapsách sirky, a&nbsp;když si&nbsp;zapálil viržinko, pracoval dál. Nikdy jsem neuhádl, co&nbsp;to&nbsp;vlastně kmotříček tesá tou širočinou. Na&nbsp;otevřených vratech do&nbsp;stodoly viselo mezi dvěma hřeby asi deset sekyr, maličkých a&nbsp;velkých širočin. Kmotříček někdy měl tu&nbsp;největší, v&nbsp;prstech držel malinký kousek dřeva, který otesával, ale nikdy jsem neuhádl, co&nbsp;to&nbsp;má&nbsp;představovat, ani k&nbsp;čemu se&nbsp;to&nbsp;má&nbsp;hodit. Někdy zase držel kus fošny. Ale osekával, ozobával jej tou nejmenší sekyrkou. A&nbsp;já jsem si&nbsp;pokaždé myslil, že&nbsp;dělá švarcvaldky, které když bijí, vyskočí z&nbsp;nich kukačka. Jednou kmotr hledal po&nbsp;všech kapsách sirky, aby si&nbsp;znovu zapálil viržinku. Když je&nbsp;nenašel, volal do&nbsp;zahrady.</span></p>
          <p class="chunk" data-nb-ref-number="3" data-nb-words="5" data-nb-chars="29"><span class="idea" data-nb-ref-number="3" id="idea3" data-nb-words="5" data-nb-chars="29">Nanynko, podej mi&nbsp;sirky, ano?</span></p>
          <p class="chunk" data-nb-ref-number="4" data-nb-words="16" data-nb-chars="109"><span class="idea" data-nb-ref-number="4" id="idea4" data-nb-words="16" data-nb-chars="109">Ale kmotřička neslyšela, protože byla až&nbsp;na&nbsp;konci zahrady, přehazovala sítem hlínu. A&nbsp;kmotříček se&nbsp;rozkřičel.</span></p>
          <p class="chunk" data-nb-ref-number="5" data-nb-words="6" data-nb-chars="34"><span class="idea" data-nb-ref-number="5" id="idea5" data-nb-words="6" data-nb-chars="34">Nanynko, sakra, kde jsou ty&nbsp;sirky?</span></p>
          <p class="chunk" data-nb-ref-number="6" data-nb-words="21" data-nb-chars="127"><span class="idea" data-nb-ref-number="6" id="idea6" data-nb-words="21" data-nb-chars="127">A&nbsp;kmotřička odhodila lopatu a&nbsp;běžela, zástěra jí&nbsp;zachytávala o&nbsp;větve rybízu, běžela a&nbsp;vběhla do&nbsp;stavení, ale kmotříček už&nbsp;řval.</span></p>
          <p class="chunk" data-nb-ref-number="7" data-nb-words="6" data-nb-chars="38"><span class="idea" data-nb-ref-number="7" id="idea7" data-nb-words="6" data-nb-chars="38">Nanka, děvko vošklivá! Kde jsou sirky!</span></p>
          <p class="chunk" data-nb-ref-number="8" data-nb-words="23" data-nb-chars="150"><span class="idea" data-nb-ref-number="8" id="idea8" data-nb-words="23" data-nb-chars="150">A&nbsp;kmotřička špinavou rukou se&nbsp;vymotávala ze&nbsp;záclon, držela krabičku sirek, ale záclony nechtěla umazat, tak se&nbsp;vymotávala loktem. A&nbsp;kmotříček už&nbsp;řval.</span></p>
          <p class="chunk" data-nb-ref-number="9" data-nb-words="8" data-nb-chars="46"><span class="idea" data-nb-ref-number="9" id="idea9" data-nb-words="8" data-nb-chars="46">Děvko vošklivá, zabiju tě&nbsp;do&nbsp;země jako hřebík!</span></p>
          <p class="chunk" data-nb-ref-number="10" data-nb-words="559" data-nb-chars="3226"><span class="idea" data-nb-ref-number="10" id="idea10" data-nb-words="559" data-nb-chars="3226">A&nbsp;vstal a&nbsp;řval do&nbsp;nebe a&nbsp;zatínal pěsti a&nbsp;jazyk mu&nbsp;zduřel. A&nbsp;kmotřička vyběhla se&nbsp;sirkami, ale když viděla, tak hned vběhla do&nbsp;stodoly a&nbsp;vynesla skříňku, takovou almárku, a&nbsp;postavila ji&nbsp;před kmotřička a&nbsp;dala mu&nbsp;sekyrku a&nbsp;kmotr vší silou povalil almárku a&nbsp;jednou rukou jí&nbsp;vyrazil zadní stěnu, a&nbsp;pak z&nbsp;boku celou tu&nbsp;almárku srazil na&nbsp;zem, až&nbsp;se&nbsp;celá položila a&nbsp;zakřupalo to&nbsp;v&nbsp;ní a&nbsp;kmotříček teď sem a&nbsp;tam bil sekyrkou a&nbsp;z&nbsp;almárky už&nbsp;nebyla jedna stěna celá, ale i&nbsp;to bylo kmotříčkovi málo, rozsekával dvířka a&nbsp;prkýnka na&nbsp;tak malé kousky, že&nbsp;když se&nbsp;kmotříček svalil do&nbsp;starého křesla, rozhodil kolena a&nbsp;oddychoval, kmotřička sebrala ty&nbsp;zbytky almárky do&nbsp;zástěry a&nbsp;odnášela je&nbsp;do&nbsp;dřevníku na&nbsp;zátop. Každý měsíc kmotřička táhla prázdnou káru do&nbsp;vetešnictví, aby koupila lacino starou almárku, tu&nbsp;nejlacinější, a&nbsp;zase ji&nbsp;přivezla do&nbsp;domku u&nbsp;řeky a&nbsp;uložila ji&nbsp;do&nbsp;stodoly. A&nbsp;kmotříček se&nbsp;vždycky styděl, když ji&nbsp;kmotra vezla, musela tu&nbsp;almárku mít zakrytou, zrovna tak, když podřízla husu, tak ji&nbsp;musela odnášet ze&nbsp;dvora zakrytou zástěrou, protože kmotříček rád jedl husu, ale nemohl ji&nbsp;vidět podříznutou. Já&nbsp;jsem přitahoval pořád ke&nbsp;kmotříčkovi maléry. Když jsem se&nbsp;jednou za&nbsp;měsíc podíval do&nbsp;zahrady a&nbsp;na dvůr, tak vždycky jsem byl svědkem něčeho, za&nbsp;co&nbsp;se&nbsp;kmotříček potom styděl. Asi se&nbsp;taky nechtěl s&nbsp;nikým kamarádit, a&nbsp;taky proto se&nbsp;stal mým kmotrem, když mu&nbsp;tatínek slíbil, že&nbsp;na&nbsp;něj už&nbsp;nikdy nepromluví. Když jsme šli po&nbsp;prázdninách zase do&nbsp;školy, vracel jsem se&nbsp;dopoledne, bylo horko, a&nbsp;když jsem se&nbsp;chtěl vykoupat a&nbsp;pověsil jsem kabátek na&nbsp;plaňku plotu, viděl jsem, jak kmotřička vyprala veliké záclony, tak veliké jako okna nějakého hotelu. A&nbsp;teď kladla do&nbsp;zahrady veliké latě s&nbsp;hřebíky vzhůru, a&nbsp;na ty&nbsp;hřebíky napínala ty&nbsp;záclony. A&nbsp;když pak odtáhla od&nbsp;sebe ty&nbsp;latě, jako když rozvinula prapor. Viděl jsem, jak ty&nbsp;záclony jsou celé háčkované, sestavené ze&nbsp;dvanácti měsíců, a&nbsp;každý měsíc měl vyháčkované andělíčky, skupinu andělíčků, kteří v&nbsp;zimě bruslili a&nbsp;v&nbsp;létě chytali motýly, a&nbsp;na podzim lisovali hrozny vína, každý měsíc byl vyšitý z&nbsp;vystříhaných andělíčků, spojovaných háčkovanými nitěmi s&nbsp;krajinou a&nbsp;zvířátky, motýly a&nbsp;ptáky. Díval jsem se&nbsp;a&nbsp;docela jsem zapomněl se&nbsp;jít koupat, tak krásné záclony jsem neviděl a&nbsp;díval jsem se&nbsp;na&nbsp;kmotřičku, viděl jsem, jak má&nbsp;tlusté paže docela opálené jak pískař, viděl jsem, jak je&nbsp;celá v&nbsp;těch záclonách, taky se&nbsp;nemohla vynadívat na&nbsp;ty&nbsp;svoje záclony, které si&nbsp;udělala sama a&nbsp;na které se&nbsp;jistě, když jsou pověšeny, dívá každý den. A&nbsp;chtělo se&nbsp;mi&nbsp;zajít ke&nbsp;kmotřičce, ale věděl jsem, že&nbsp;tam nesmím, že&nbsp;kmotříček by&nbsp;zase rozsekal jednu almárku, protože já&nbsp;jsem mu&nbsp;šel na&nbsp;nervy zrovna tak jako můj tatínek. A&nbsp;pak kmotřička zmizela a&nbsp;najednou se&nbsp;objevil kmotříček, držel sekyrku a&nbsp;hledal něco v&nbsp;zahradě a&nbsp;já jsem viděl, jak na&nbsp;druhé straně zahrady jsou polínka a&nbsp;fošničky z&nbsp;červeného dřeva, jistě ze&nbsp;švestky nebo hrušky. A&nbsp;kmotříček vytahoval několik těch prkýnek, ale žádné se&nbsp;mu&nbsp;nehodilo. Až&nbsp;ta&nbsp;poslední kulatina, a&nbsp;tu si&nbsp;vzal a&nbsp;rychle kráčel zahradou, skoro běžel, docela soustředěný si&nbsp;něco povídal, viržinka byla vyhaslá. A&nbsp;když se&nbsp;rozeběhl, kalhotami zachytil za&nbsp;hřebík latě, na&nbsp;kterých byly bílé rozepjaté záclony. A&nbsp;kmotříček si&nbsp;roztrhl kalhoty, ale jen málo. A&nbsp;volal tichounce.</span></p>
          <p class="chunk" data-nb-ref-number="11" data-nb-words="3" data-nb-chars="20"><span class="idea" data-nb-ref-number="11" id="idea11" data-nb-words="3" data-nb-chars="20">Nanynko, kdepak jsi?</span></p>
          <p class="chunk" data-nb-ref-number="12" data-nb-words="32" data-nb-chars="181"><span class="idea" data-nb-ref-number="12" id="idea12" data-nb-words="32" data-nb-chars="181">A&nbsp;naslouchal, ale na&nbsp;dvoře a&nbsp;ve stodole bylo ticho, protože kmotřička klečela v&nbsp;lodičce a&nbsp;máchala prádlo. Díval jsem se&nbsp;střídavě do&nbsp;zahrady a&nbsp;do lodičky, ale nevěděl jsem, co&nbsp;dělat.</span></p>
          <p class="chunk" data-nb-ref-number="13" data-nb-words="5" data-nb-chars="33"><span class="idea" data-nb-ref-number="13" id="idea13" data-nb-words="5" data-nb-chars="33">Nanynko, děvko vošklivá, kde jsi?</span></p>
          <p class="chunk" data-nb-ref-number="14" data-nb-words="24" data-nb-chars="139"><span class="idea" data-nb-ref-number="14" id="idea14" data-nb-words="24" data-nb-chars="139">Vykřikl kmotříček a&nbsp;kopnul nohou a&nbsp;ozvalo se&nbsp;rycnutí a&nbsp;kmotříček si&nbsp;roztrhl celou nohavici. Běžel jsem po&nbsp;schůdkách k&nbsp;lodičce a&nbsp;volal jsem.</span></p>
          <p class="chunk" data-nb-ref-number="15" data-nb-words="4" data-nb-chars="27"><span class="idea" data-nb-ref-number="15" id="idea15" data-nb-words="4" data-nb-chars="27">Kmotřičko Nany, honem domů!</span></p>
          <p class="chunk" data-nb-ref-number="16" data-nb-words="50" data-nb-chars="284"><span class="idea" data-nb-ref-number="16" id="idea16" data-nb-words="50" data-nb-chars="284">A&nbsp;kmotřička se&nbsp;zvedla, celá mokrá, s&nbsp;rukama docela modrýma, přeskakovala sedátka, pak v&nbsp;předklonu vyběhla na&nbsp;cestu a&nbsp;ještě po&nbsp;třech schodech do&nbsp;zahrady a&nbsp;běžela, ale už&nbsp;bylo pozdě. Kmotříček rozházel záclony a&nbsp;strhnul si&nbsp;kalhoty a&nbsp;dupal po&nbsp;nich a&nbsp;řval. Zatluču tě&nbsp;do&nbsp;země jako hřebík!</span></p>
          <p class="chunk" data-nb-ref-number="17" data-nb-words="53" data-nb-chars="304"><span class="idea" data-nb-ref-number="17" id="idea17" data-nb-words="53" data-nb-chars="304">A&nbsp;kmotřička běžela rovnou do&nbsp;stodoly a&nbsp;vynesla almárku, ale kmotříček zatím vzal kalhoty a&nbsp;roztrhl je&nbsp;na&nbsp;dvě půlky, a&nbsp;pak každou nohavici vzal a&nbsp;běžel v&nbsp;dlouhých podvlíkačkách, ve&nbsp;spodcích s&nbsp;dlouhými rukávy a&nbsp;cestou z&nbsp;těch nohavic uhnětl balík a&nbsp;v&nbsp;prádelně otevřel dvířka a&nbsp;nacpal kalhoty na&nbsp;hořící uhlí.</span></p>
          <p class="chunk" data-nb-ref-number="18" data-nb-words="9" data-nb-chars="47"><span class="idea" data-nb-ref-number="18" id="idea18" data-nb-words="9" data-nb-chars="47">Tak, děvko vošklivá, a&nbsp;v&nbsp;kamnech jsou i&nbsp;prachy!</span></p>
          <p class="chunk" data-nb-ref-number="19" data-nb-words="188" data-nb-chars="1030"><span class="idea" data-nb-ref-number="19" id="idea19" data-nb-words="188" data-nb-chars="1030">A&nbsp;kmotřička vytáhla kalhoty a&nbsp;polila je&nbsp;vodou a&nbsp;pak z&nbsp;kouřících kapes vysypala mince a&nbsp;ze zadních kapes nakonec vytáhla tašku s&nbsp;penězi. A&nbsp;pak teprve přistavila almaru a&nbsp;kmotříček holýma rukama ji&nbsp;z&nbsp;boku povalil, celá se&nbsp;rozpraskla a&nbsp;padla i&nbsp;s&nbsp;kmotříčkem k&nbsp;zemi, ale ten byl hned na&nbsp;nohou a&nbsp;trhal kusy almárky, rozhazoval prkýnka a&nbsp;nakonec mu&nbsp;kmotřička podala sekyrku a&nbsp;tak jako pokaždé rozsekával prkýnka a&nbsp;stěny a&nbsp;dvířka na&nbsp;polínka, na&nbsp;ouhrabky, na&nbsp;dřevíčka na&nbsp;podpal. A&nbsp;čím víc se&nbsp;blížil ke&nbsp;konci pustošení almárky, tím jasněji jsem viděl, jak od&nbsp;kmotříčka odchází ta&nbsp;zlost, jak se&nbsp;jeho tvář uvolňuje, jak krev se&nbsp;stahuje nazpátek tam, odkud se&nbsp;mu&nbsp;nahrnula do&nbsp;hlavy. A&nbsp;stál jsem a&nbsp;držel jsem se&nbsp;planěk plotu a&nbsp;díval jsem se, co&nbsp;se&nbsp;to&nbsp;děje u&nbsp;mého kmotříčka. Kmotřička vytáhla staré křeslo a&nbsp;její muž se&nbsp;do&nbsp;něj svalil, tak pozpátku sebou hodil, protože to&nbsp;už&nbsp;všechno znal, neminul se&nbsp;ani centimetr, a&nbsp;tak rozhodil ruce a&nbsp;rozhodil kolena a&nbsp;díval se&nbsp;do&nbsp;nebe a&nbsp;kmotřička odnášela plné náruče dříví do&nbsp;kůlny. A&nbsp;kmotříček řekl do&nbsp;nebe.</span></p>
          <p class="chunk" data-nb-ref-number="20" data-nb-words="5" data-nb-chars="30"><span class="idea" data-nb-ref-number="20" id="idea20" data-nb-words="5" data-nb-chars="30">My&nbsp;Slovani jsme děsně citliví.</span></p>
          <p class="chunk" data-nb-ref-number="21" data-nb-words="19" data-nb-chars="108"><span class="idea" data-nb-ref-number="21" id="idea21" data-nb-words="19" data-nb-chars="108">Přál jsem si, aby můj otec byl taky tak citlivý, aby rozsekával almárky a&nbsp;pokaždé nám nadal děvek ošklivých…</span></p>
          <p class="chunk" data-nb-ref-number="22" data-nb-words="127" data-nb-chars="727"><span class="idea" data-nb-ref-number="22" id="idea22" data-nb-words="127" data-nb-chars="727">Před Vánocemi padal mokrý sníh. Když jsem se&nbsp;vracel ze&nbsp;školy v&nbsp;předklonu, tak prudký foukal vítr od&nbsp;železničního mostu, ale neubránil jsem se&nbsp;a&nbsp;zastavil jsem se&nbsp;u&nbsp;plotu. Kmotřička rozhazovala v&nbsp;zeleninové zahrádce kravský hnůj, nabírala jej z&nbsp;hromady vidlemi a&nbsp;natřásla a&nbsp;tak kráčela, a&nbsp;za ní&nbsp;byl žlutý a&nbsp;hnědý hnůj a&nbsp;před ní&nbsp;čerstvě napadaný sníh. Kmotříček stál u&nbsp;velkého špalku a&nbsp;tou největší širočinou tesal nějaké zoubky do&nbsp;kolečka. A&nbsp;já jsem se&nbsp;vrátil až&nbsp;k&nbsp;těm plaňkám, odkud byla vzdálenost ke&nbsp;kmotříčkovi nejmenší, a&nbsp;vystoupil jsem na&nbsp;špičky botek a&nbsp;ještě jsem se&nbsp;za&nbsp;plaňky vytáhl, abych líp viděl na&nbsp;to, jak kmotříček pracuje, jak osekává a&nbsp;vysekává malinké kolečko z&nbsp;lipového dříví. A&nbsp;neubránil jsem se&nbsp;a&nbsp;zvolal jsem.</span></p>
          <p class="chunk" data-nb-ref-number="23" data-nb-words="10" data-nb-chars="60"><span class="idea" data-nb-ref-number="23" id="idea23" data-nb-words="10" data-nb-chars="60">Kmotříčku, vsadím se, vo&nbsp;co&nbsp;chcete, že&nbsp;to&nbsp;budou švarcvaldky?</span></p>
          <p class="chunk" data-nb-ref-number="24" data-nb-words="83" data-nb-chars="451"><span class="idea" data-nb-ref-number="24" id="idea24" data-nb-words="83" data-nb-chars="451">A&nbsp;to jsem neměl říkat, protože kmotříček byl tak soustředěný, že&nbsp;se&nbsp;polekal, teď jsem viděl, že&nbsp;kmotříček opravdu s&nbsp;nikým jiným nemohl kamarádit než sám se&nbsp;sebou, protože jak sebou trhnul, tak si&nbsp;usekl prst. A&nbsp;ten prst upadl a&nbsp;kočka, která seděla na&nbsp;koze na&nbsp;řezání dříví, skočila a&nbsp;ten prst odnesla do&nbsp;stodoly. A&nbsp;kmotříček se&nbsp;díval na&nbsp;pahýl prstu, pak se&nbsp;podíval na&nbsp;mne a&nbsp;v&nbsp;jeho očích byla ukrutná zlost, než jsem mohl zabránit, tak se&nbsp;strašně zasmál.</span></p>
          <p class="chunk" data-nb-ref-number="25" data-nb-words="2" data-nb-chars="11"><span class="idea" data-nb-ref-number="25" id="idea25" data-nb-words="2" data-nb-chars="11">Volal jsem.</span></p>
          <p class="chunk" data-nb-ref-number="26" data-nb-words="4" data-nb-chars="35"><span class="idea" data-nb-ref-number="26" id="idea26" data-nb-words="4" data-nb-chars="35">Kmotřičko, honem, přineste almárku!</span></p>
          <p class="chunk" data-nb-ref-number="27" data-nb-words="110" data-nb-chars="610"><span class="idea" data-nb-ref-number="27" id="idea27" data-nb-words="110" data-nb-chars="610">Ale kmotříček, jak se&nbsp;tak smál vítězně, tak položil celou ruku na&nbsp;špalek a&nbsp;já jsem to&nbsp;věděl, že&nbsp;to&nbsp;dělá ne&nbsp;kvůli sobě, ale kvůli své celé pověsti, která obchází městečkem, a&nbsp;jednou ranou si&nbsp;usekl kmotříček Zelených celou levou ruku nad zápěstím a&nbsp;ještě měl tolik síly, že&nbsp;chytil tu&nbsp;useknutou ruku bez prstu a&nbsp;mocným trhnutím ji&nbsp;hodil, vyletěla do&nbsp;vzduchu, ve&nbsp;kterém kose padal sníh, a&nbsp;ta ruka letěla nade mnou, zakláněl jsem hlavu, protože letěla tak pomalu, jako by&nbsp;psala po&nbsp;prosincovém nebi, a&nbsp;pak jsem otáčel hlavu tak dlouho, až&nbsp;ruka žbluňkla a&nbsp;ponořila se&nbsp;do&nbsp;kalné, šedivé řeky, na&nbsp;kterou kose padal sníh.</span></p>
          <p class="chunk" data-nb-ref-number="28" data-nb-words="67" data-nb-chars="400"><span class="idea" data-nb-ref-number="28" id="idea28" data-nb-words="67" data-nb-chars="400">A&nbsp;kmotřička běžela a&nbsp;přinesla almárku, ale kmotříček vítězně ukazoval pahýl, z&nbsp;kterého kapala proudem a&nbsp;curůčkem krev. A&nbsp;kmotřička nabízela sekyru, ale kmotříček ji&nbsp;už&nbsp;nechtěl, už&nbsp;ji&nbsp;nepotřeboval. A&nbsp;já jsem se&nbsp;pořád držel planěk plotu, tiskl jsem k&nbsp;němu hlavu, zavřel jsem oči a&nbsp;držel jsem se, abych pozpátku nevletěl tak jako ta&nbsp;kmotříčkova ruka do&nbsp;šedivé řeky, na&nbsp;kterou kose padal prosincový sníh.</span></p>
          <p class="chunk" data-nb-ref-number="29" data-nb-words="537" data-nb-chars="3052"><span class="idea" data-nb-ref-number="29" id="idea29" data-nb-words="537" data-nb-chars="3052">Potom byl kmotříček dlouho v&nbsp;nemocnici a&nbsp;já už&nbsp;jsem se&nbsp;bál chodit podle řeky a&nbsp;držet se&nbsp;planěk plotu a&nbsp;dívat se, co&nbsp;dělá můj kmotr a&nbsp;kmotřička Nany. Tak přišlo jaro, a&nbsp;válka šla ke&nbsp;konci. Němci odtáhli, tatínek celé noci klečel u&nbsp;rádia a&nbsp;poslouchal zprávy. Pak přišla do&nbsp;pivovaru zpráva, že&nbsp;od&nbsp;Boleslavi přijíždějí Rusové. Otec vylezl nad lednici, po&nbsp;břiše jsem mu&nbsp;musel jít pomáhat hledat dvě láhve whisky, které tam zakopal do&nbsp;škváry. Ale otec zapomněl to&nbsp;místo, kam ty&nbsp;láhve na&nbsp;začátku války zakopal, zapomenul si&nbsp;dát znamení na&nbsp;trámy, a&nbsp;tak jsme překopali celou půdu nad horou ledu, horou, do&nbsp;které se&nbsp;vešlo ke&nbsp;konci zimy tisíc dvě stě fůr ledu. A&nbsp;překopávali jsme vleže, protože střecha lednice byla nizoučká. A&nbsp;když už&nbsp;si&nbsp;tatínek zoufal, a&nbsp;zlostně zabodl rýček do&nbsp;škváry, ozval netlumený třesk a&nbsp;skřípot skla. A&nbsp;když jsme odhrabali škváru, tam byla láhev whisky docela roztříštěná, škvára vsakovala poslední kapky toho voňavého destilátu. A&nbsp;vedle ní&nbsp;byla láhev docela netknutá. A&nbsp;tu tatínek vzal. Druhý den jsme šli naproti sovětské armádě. A&nbsp;když se&nbsp;ve&nbsp;slunci objevily první tanky, docela zaprášené a&nbsp;plné prvních květin, lidé z&nbsp;našeho městečka naskákali na&nbsp;tanky a&nbsp;zdobili je&nbsp;květinami, kytice modrých bezů, které právě předčasně kvetly. A&nbsp;tatínek se&nbsp;na&nbsp;mne podíval, usmál se&nbsp;a&nbsp;odšrouboval závěr láhve s&nbsp;whisky a&nbsp;běžel, poklonil se&nbsp;tanku a&nbsp;vztáhl ruku, až&nbsp;na&nbsp;špičky botek se&nbsp;musel natáhnout a&nbsp;sovětský tankový voják zase naopak, musel se&nbsp;naklonit, div nevypadl z&nbsp;tanku, ale přece jen vzal tu&nbsp;whisky, zvedl ji, zvedl loket a&nbsp;ruku a&nbsp;nasadil do&nbsp;úst… a&nbsp;napil se&nbsp;a&nbsp;tatínek se&nbsp;usmíval, ale najednou ten voják zbledl, vzal tu&nbsp;hranatou láhev whisky, originál whisky, kterou otec schovával celou válku, že&nbsp;tu&nbsp;první láhev dostane ten, kdo přijede na&nbsp;prvním tanku do&nbsp;našeho městečka, ten voják se&nbsp;ušklíbl, a&nbsp;vyprskl plná ústa toho vzácného nápoje a&nbsp;roz­přáhl se&nbsp;a&nbsp;mrštil lahví o&nbsp;stěnu domu, kde se&nbsp;láhev roztříštila, a&nbsp;voják se&nbsp;vyklonil a&nbsp;celou rukou a&nbsp;loktem a&nbsp;očima a&nbsp;celým tělem hrozil otci, který zacouval zděšeně ke&nbsp;zdi, po&nbsp;které shora stékala whisky. Otec se&nbsp;otočil, otřel prstem stékající tekutinu, olízl a&nbsp;shledal, že&nbsp;to&nbsp;je&nbsp;opravdu originál whisky. Ale tank už&nbsp;jel dál, voják teď pil z&nbsp;láhve obyčejný rum, který mu&nbsp;podali pivovarští bednáři, napil se&nbsp;a&nbsp;přikývl a&nbsp;znovu se&nbsp;napil a&nbsp;pak podal občanům, kteří seděli na&nbsp;tanku a&nbsp;vezli se&nbsp;na&nbsp;počest vítězství až&nbsp;na&nbsp;náměstí. A&nbsp;příští den přišla zpráva od&nbsp;kmotřičky Nany, že&nbsp;kmotříček, můj kmotr je&nbsp;mrtvý. Když přijela Rudá armáda až&nbsp;k&nbsp;řece kmotříček jim hned otevřel zahradu a&nbsp;pozval je&nbsp;všechny na&nbsp;dvůr, komu se&nbsp;chtělo spát, tomu nabízel postel. A&nbsp;když vojáci spali, tak kmotříček natrhal veliké větve bílého modrého bezu, a&nbsp;kmotřička na&nbsp;dvoře pomáhala stahovat zabitou krávu. Kmotříček chtěl dát do&nbsp;vázy ty&nbsp;bezy a&nbsp;postavit je&nbsp;na&nbsp;stůl, na&nbsp;počest příjezdu rudých vojáků, kteří u&nbsp;něj spali, radoval se&nbsp;kmotříček, jak je&nbsp;to&nbsp;potěší, až&nbsp;se&nbsp;probudí. A&nbsp;tak chtěl vytáhnout vázu, ale ta&nbsp;byla v&nbsp;kuchyni. A&nbsp;že podlomila nožka od&nbsp;příborníku, tak kmotřička místo té&nbsp;nohy tam dala vázu. A&nbsp;tak kmotříček nejdřív křičel.</span></p>
          <p class="chunk" data-nb-ref-number="30" data-nb-words="5" data-nb-chars="36"><span class="idea" data-nb-ref-number="30" id="idea30" data-nb-words="5" data-nb-chars="36">Nanynko, kdepak jsi, holubičko moje?</span></p>
          <p class="chunk" data-nb-ref-number="31" data-nb-words="12" data-nb-chars="67"><span class="idea" data-nb-ref-number="31" id="idea31" data-nb-words="12" data-nb-chars="67">Ale kmotřička držela džber a&nbsp;řezník do&nbsp;něj vyvrhoval z&nbsp;krávy játra.</span></p>
          <p class="chunk" data-nb-ref-number="32" data-nb-words="6" data-nb-chars="41"><span class="idea" data-nb-ref-number="32" id="idea32" data-nb-words="6" data-nb-chars="41">Nanynko, sakra, děvko vošklivá, kde jseš?</span></p>
          <p class="chunk" data-nb-ref-number="33" data-nb-words="12" data-nb-chars="80"><span class="idea" data-nb-ref-number="33" id="idea33" data-nb-words="12" data-nb-chars="80">Řval kmotříček, ale kmotřička držela džber, protože řezník do&nbsp;něj házel ledviny.</span></p>
          <p class="chunk" data-nb-ref-number="34" data-nb-words="8" data-nb-chars="38"><span class="idea" data-nb-ref-number="34" id="idea34" data-nb-words="8" data-nb-chars="38">No&nbsp;počkej, ty&nbsp;hajtro, jak já&nbsp;tě&nbsp;sjedu!</span></p>
          <p class="chunk" data-nb-ref-number="35" data-nb-words="143" data-nb-chars="838"><span class="idea" data-nb-ref-number="35" id="idea35" data-nb-words="143" data-nb-chars="838">Řval kmotříček a&nbsp;odložil ratolesti nalámaných šeříků a&nbsp;jednou rukou rval velikou vázu. Když to&nbsp;nepomohlo, opřel se&nbsp;botou a&nbsp;váza se&nbsp;vytrhla, ale celý zasklený příborník sletěl na&nbsp;kmotříčka zasypal jej talířky a&nbsp;talíři, šálky a&nbsp;vším porculánovým nádobím. Ale kmotříček to&nbsp;všechno ze&nbsp;sebe setřásl, a&nbsp;když se&nbsp;postavil na&nbsp;nohy rozdupal všechno ještě nerozbité nádobí a&nbsp;pak teprve vzal tu&nbsp;velikou vázu, zastrčil do&nbsp;ní&nbsp;ratolesti bílých a&nbsp;modrých bezů, postavil tu&nbsp;vázu na&nbsp;stolek v&nbsp;pokoji, kde spali sovětští vojáci, spali, ale na&nbsp;prsou pořád drželi automatické pušky. A&nbsp;pak se&nbsp;kmotříček v&nbsp;kuchyni svalil, kmotřička nesla almárku, ale sama viděla, že&nbsp;kmotříček už&nbsp;leží na&nbsp;boku, tak jako by&nbsp;jel na&nbsp;místě na&nbsp;bicyklu, jednou nohou šlapal pořád na&nbsp;tom samém místě. A&nbsp;když přišel doktor, tak řekl jenom to, co&nbsp;každý mohl seznat, že&nbsp;kmotříček je&nbsp;mrtev.</span></p>
          <p class="chunk" data-nb-ref-number="36" data-nb-words="331" data-nb-chars="1934"><span class="idea" data-nb-ref-number="36" id="idea36" data-nb-words="331" data-nb-chars="1934">Ten večer byla na&nbsp;nábřeží řeky veliká slavnost. Ruští vojáci hráli na&nbsp;harmoniku, tančili a&nbsp;nikdo se&nbsp;jim nemohl vyrovnat, protože byli u&nbsp;vojenského armádního souboru. Až&nbsp;když strýc Pepin v&nbsp;bílé námořní čepici šel za&nbsp;krasavicemi do&nbsp;městečka, když viděl, že&nbsp;na&nbsp;nábřeží se&nbsp;tančí, přišel se&nbsp;podívat. A&nbsp;když tančili vojáci, strýc Pepin složil ruce v&nbsp;loktech a&nbsp;tančil kozáčka tak, že&nbsp;vyskakoval ještě o&nbsp;metr víc. Vojáci odpověděli tím, že&nbsp;zvýšili rychlost tance. A&nbsp;když i&nbsp;teď jim strýc Pepin stačil, dokonce ve&nbsp;výskoku udělal výpad, a&nbsp;než dopadl na&nbsp;písek, tak sám sebe kopl do&nbsp;čela, vojáci přinesli lahve vodky a&nbsp;hostili velikými sklenicemi od&nbsp;hořčice diváky a&nbsp;strýce Pepina, který prosil, aby mu&nbsp;nalili tuplem, protože dneska požahoval sudy. A&nbsp;pořád si&nbsp;ťukali všichni na&nbsp;vítězství. Za&nbsp;půl hodiny, když přišla sovětská dechová hudba, kapelník si&nbsp;uřízl u&nbsp;řeky vrbový proutek, oholil jej nožíkem a&nbsp;pak se&nbsp;opřel a&nbsp;hudba hrála tak tichounce valčíky. Stmívalo se&nbsp;a&nbsp;slavnost vítězství na&nbsp;nábřeží v&nbsp;našem městečku začala. Několik občanů se&nbsp;napilo tak, že&nbsp;se&nbsp;drželi planěk plotu mého kmotříčka, ale nápor vodky byl tak silný, že&nbsp;se&nbsp;jim chtělo upadnout na&nbsp;znak. A&nbsp;tak vytrhli plaňky plotu a&nbsp;běželi pozpátku a&nbsp;padli do&nbsp;jarní řeky. Jeden opilý občan včas vběhl do&nbsp;svého domku, ale tam asi mu&nbsp;přišlo špatně a&nbsp;tak se&nbsp;držel umývadla, ale ta&nbsp;vodka byla na&nbsp;něj tak silná a&nbsp;tak se&nbsp;mu&nbsp;taky chtělo padnout na&nbsp;záda, že&nbsp;vytrhl bílé porcelánové umývadlo ze&nbsp;zdi, proběhl pozpátku chodbou a&nbsp;pozpátku vyběhl ze&nbsp;zahrádky a&nbsp;tak pozpátku přiběhl doprostředka slavnosti, držel umývadlo a&nbsp;pořád běžel pozpátku k&nbsp;řece, bílé umývadlo couvající za&nbsp;soumraku nakonec zachránil rybář Hulík, který je&nbsp;vzal z&nbsp;rukou občana, který pozpátku padl do&nbsp;jarní řeky, a&nbsp;kapelník sovětské hudby byl tak milý, že&nbsp;zahrál veliký tuš. A&nbsp;vojáci seděli se&nbsp;strýcem Pepinem, který jim salutoval na&nbsp;námořní čepici, kterou mu&nbsp;ušil pan Šisler, podle té&nbsp;slavné korvetní čepice, jakou nosil Hans Albers.</span></p>
          <p class="chunk" data-nb-ref-number="37" data-nb-words="29" data-nb-chars="166"><span class="idea" data-nb-ref-number="37" id="idea37" data-nb-words="29" data-nb-chars="166">Papášku si&nbsp;vezmeme s&nbsp;sebou do&nbsp;Moskvy, řekli vojáci a&nbsp;ťukali si&nbsp;se&nbsp;strýcem sklenicemi od&nbsp;hořčice plnými vodky. Strýc Pepin poprosil, aby mu&nbsp;nalili ještě jednou a&nbsp;řekl.</span></p>
          <p class="chunk" data-nb-ref-number="38" data-nb-words="17" data-nb-chars="106"><span class="idea" data-nb-ref-number="38" id="idea38" data-nb-words="17" data-nb-chars="106">Nemám čas, zejtra mám setkání s&nbsp;ohromnó krasavicí v&nbsp;Citybaru. Jedině že&nbsp;bysme do&nbsp;Moskvy letěli aeroplánem!</span></p>
          <p class="chunk" data-nb-ref-number="39" data-nb-words="22" data-nb-chars="136"><span class="idea" data-nb-ref-number="39" id="idea39" data-nb-words="22" data-nb-chars="136">A&nbsp;vojáci rozuměli, objímali strýce Pepina a&nbsp;občané našeho městečka byli rádi, že&nbsp;strýc Pepin jako jediný je&nbsp;schopen se&nbsp;vojákům vyrovnat.</span></p>
          <p class="chunk" data-nb-ref-number="40" data-nb-words="42" data-nb-chars="284"><span class="idea" data-nb-ref-number="40" id="idea40" data-nb-words="42" data-nb-chars="284">Tu&nbsp;chvíli přišla kmotřička Nany, v&nbsp;černých šatech. Ale usmívala se, kývala, přijímala díky, odkudsi zdaleka, protože kmotřičku nikdo nezdravil, ale ona pořád kývala, opětovala a&nbsp;odpovídala na&nbsp;pozdravení, které jí&nbsp;nikdo z&nbsp;lidí nedával. Snad přicházela ta&nbsp;pozdravení už&nbsp;odněkud odjinud.</span></p>
          <p class="chunk" data-nb-ref-number="41" data-nb-words="20" data-nb-chars="138"><span class="idea" data-nb-ref-number="41" id="idea41" data-nb-words="20" data-nb-chars="138">A&nbsp;dirigent lehce opřený o&nbsp;pult vrbovým proutkem dirigoval sovětskou dechovku, která hrála tak tichounce, jako hrávali hudebníci ze&nbsp;Šumavy.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_029.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>