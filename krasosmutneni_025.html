<!DOCTYPE html>
<html>
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Žlutý pták">
    <meta name="apple-mobile-web-app-capable" content="yes">
    <title>Žlutý pták</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="20">
    <link rel="prev" href="./krasosmutneni_024.html">
    <link rel="next" href="./krasosmutneni_026.html">
    <link rel="self" href="krasosmutneni_025.html">
    <meta name="identifier" content="hrabal-krasosmutneni-6275fda">
    <meta name="role" content="chapter">
  </head>
  <body data-nb-words="1727" data-nb-chars="9856" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_024.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">Žlutý pták</span></h1>
        <p class="chunk" data-nb-ref-number="2" id="chunk2" data-nb-words="1437" data-nb-chars="8219"><span class="idea" data-nb-ref-number="2" id="idea2" data-nb-words="1437" data-nb-chars="8219">Kolem zdí uvnitř pivovaru větve jasanů se&nbsp;střídaly s&nbsp;korunami javorů, na&nbsp;rohu zdi stál štíhlý topol. Uprostřed pivovaru byla ovocná zahrada, za&nbsp;pivovarem až&nbsp;k&nbsp;řece se&nbsp;táhl sad třešní a&nbsp;višní, šest set stromů v&nbsp;zákrytu jak vojáci, za&nbsp;bednárnou třicet třešní s&nbsp;největším stromem uprostřed, před kanceláří byl hájíček smrků. A&nbsp;na každém stromě byla hnízda, na&nbsp;každém stromě seděli a&nbsp;švitořili ptáci, a&nbsp;tak celý pivovar za&nbsp;pěkných dnů byl ověšený ptáky jako vánoční stromek ozdobami. A&nbsp;když přišlo jaro, přiletěly stovky jiřiček a&nbsp;vlaštovek, a&nbsp;když přišla zima, přiletěly stovky hejlů až&nbsp;z&nbsp;Norska a&nbsp;zvláštních sýkorek od&nbsp;Mazurských jezer. A&nbsp;když se&nbsp;v&nbsp;kraji stmívalo, za&nbsp;letních dnů po&nbsp;nebi čárali a&nbsp;hvízdali rorejsi, a&nbsp;když šli spát, tak v&nbsp;hlubokém soumraku létali tiché sovy a&nbsp;netopýři. Sovy létaly tak tiše a&nbsp;po špičkách, netopýří křídla nedělala víc hluku než klidný lidský dech. Před netopýry matka zavírala okna, protože jeden netopýr jí&nbsp;vletěl do&nbsp;skříně, a&nbsp;když se&nbsp;matka oblékala, oblékala si&nbsp;blůzičku i&nbsp;s&nbsp;tím spícím netopýrem, který se&nbsp;probudil na&nbsp;matčině těle, a&nbsp;chtěl vzletět, maminka se&nbsp;děsila a&nbsp;tančila takový divný tanec, křičela, ale hrůza jí&nbsp;zacpala ústa, a&nbsp;jak nevěděla pořád, co&nbsp;ji&nbsp;to&nbsp;škrabe a&nbsp;co se&nbsp;to&nbsp;zvedá na&nbsp;jejím těle obtaženém blůzičkou, tak v&nbsp;zoufalství se&nbsp;udeřila a&nbsp;zabila netopýra, rozmázla si&nbsp;jej pod blůzičkou, a&nbsp;když si&nbsp;sáhla na&nbsp;netopýra, tak se&nbsp;svalila a&nbsp;já s&nbsp;otcem jsme se&nbsp;přestali smát, protože jsme si&nbsp;mysleli, že&nbsp;matka cvičí nějakou novou hru, že&nbsp;nám předvádí, o&nbsp;čem se&nbsp;bude v&nbsp;divadle hrát. Ale sýkorky a&nbsp;strnádci a&nbsp;vrabčáci a&nbsp;pěnkavy a&nbsp;červenky, ti&nbsp;všichni se&nbsp;slétali před kancelář pivovaru a&nbsp;usínali ve&nbsp;větvích smrků. Když jsem vzal baterku a&nbsp;posvítil si&nbsp;do&nbsp;větví, všechny byly plné probuzených ptáčků, plné větve, skoro k&nbsp;nehnutí, do&nbsp;ruky jsem je&nbsp;mohl vzít. Celý ten smrčinový lesík byl veliký ptáčnický krám, jako barevné stránky přírodopisu o&nbsp;ptácích. Tak seděli bezbranní ptáčci ve&nbsp;větvích smrků, které se&nbsp;lehce ohýbaly pod tou tíhou ptačích křídel a&nbsp;peří. Když pak nastala noc, tak začali houkat sýčci a&nbsp;kulichové. Odněkud z&nbsp;nebe, ze&nbsp;všech stran pivovarských střech a&nbsp;říms padal dolů tenký hvizd a&nbsp;volání, někdy si&nbsp;dali ti&nbsp;noční ptáčci znamení, takové dostaveníčko na&nbsp;pivovarských komínech a&nbsp;větracích průduchách a&nbsp;všichni lidé v&nbsp;pivovaře, když slyšeli ze&nbsp;všech stran ten nářek a&nbsp;to volání, všichni jsme byli smutni, a&nbsp;mysleli jsme na&nbsp;poslední věci člověka, protože takové ržání a&nbsp;sten ryje nožem do&nbsp;srdce stesk. Noční hlídač pan Vaňátko za&nbsp;letní noci rozprostřel vojenský bandalír na&nbsp;trávník pod lípy u&nbsp;váhy, lehl si&nbsp;na&nbsp;záda, v&nbsp;nohách mu&nbsp;ležel věrný psíček Trik a&nbsp;noční hlídač měl založené ruce za&nbsp;hlavou a&nbsp;díval se&nbsp;do&nbsp;hvězdného nebe, jen tak ležel a&nbsp;díval se, hvězdy mu&nbsp;padaly do&nbsp;očí, veliký košatý strom nebe byl plný hvězd, a&nbsp;pan Vaňátko ležel a&nbsp;jen tak se&nbsp;kochal svitem hvězd. Měl rád sovy, které poletovaly mezi stromy, docela tak nízce letěly nad ním, tak tiše, že&nbsp;byly ty&nbsp;pivovarské sovy jen vidět, ale nikdy slyšet. Já&nbsp;jsem je&nbsp;slyšel, ale to&nbsp;slyšení bylo zrovna takové, jako když jsem byl ještě ministrantem a&nbsp;chodil jsem s&nbsp;rozsvícenou lucernou s&nbsp;panem děkanem dávat poslední pomazání, tak když jsme jednou přišli s&nbsp;rozsvícenou lucernou pozdě, tak pan děkan otevřel okno a&nbsp;umírající se&nbsp;prolomil a&nbsp;umřel a&nbsp;jeho duše vyletěla oknem a&nbsp;vydávala zrovna takový zvuk jako letící sova. A&nbsp;když na&nbsp;pivovarských zdích a&nbsp;komínech si&nbsp;dali znamení sýčkové a&nbsp;kuliši a&nbsp;začali houkat a&nbsp;výt jako pomatení psíčkové, každou takovou noc noční hlídač běžel pod sladovnu a&nbsp;pak pod varnu a&nbsp;lednici a&nbsp;křičel vzhůru na&nbsp;sýčky a&nbsp;kulichy, volal na&nbsp;ně, nadával jim a&nbsp;hrozil jim holí, jako by&nbsp;to&nbsp;byli kluci na&nbsp;třešních. Ale noční hlídač se&nbsp;rád zlobil, rád křičel, rád hlasitě ukazoval, že&nbsp;je&nbsp;v&nbsp;pivovaře, že&nbsp;je&nbsp;vzhůru a&nbsp;hlídá. A&nbsp;tak jsme takové večery seděli doma a&nbsp;naslouchali děsnému pohřebnímu zpěvu těch malých sůviček, a&nbsp;na co&nbsp;jsme nechtěli myslet, na&nbsp;to&nbsp;nás upozorňoval a&nbsp;červenou tužkou podtrhával křik nočního hlídače, který prosil a&nbsp;pak nakonec důrazně žádal všechny sýčky a&nbsp;kulichy, aby odletěli a&nbsp;přestali s&nbsp;tím voláním smrti, s&nbsp;tím přivoláváním neštěstí na&nbsp;pivovar a&nbsp;jeho obyvatele. A&nbsp;teprve po&nbsp;půlnoci se&nbsp;zaradoval noční hlídač a&nbsp;chodil a&nbsp;budil nás tlučením na&nbsp;okna a&nbsp;oznamoval nám svědomitě, že&nbsp;sýčkové už&nbsp;si&nbsp;dali říct a&nbsp;nad pivovarem je&nbsp;ticho a&nbsp;klid, a&nbsp;on si&nbsp;jde lehnout na&nbsp;záda a&nbsp;ušima hlídat pivovarskou kasu a&nbsp;očima se&nbsp;dívat do&nbsp;hvězd. Když jsme pak usnuli, ozvalo se&nbsp;lehounké klepání na&nbsp;okno. Někdy, když přicházel vítr, tak větve jabloní lehce se&nbsp;pohupují a&nbsp;něžně klepají na&nbsp;tabulku pokoje. Ale otec seděl na&nbsp;posteli a&nbsp;slyšel, jak kdosi klepe na&nbsp;okno, kostnatý kloub. A&nbsp;pak jsme se&nbsp;polekali všichni, v&nbsp;okně se&nbsp;objevila ďábelská tvář, osvětlený obličej tak hrozný, že&nbsp;matka si&nbsp;nacpala cíp peřiny do&nbsp;úst. Ale on&nbsp;to&nbsp;byl noční hlídač pan Vaňátko, který mával baterkou a&nbsp;rozházel osvětlení svého obličeje a&nbsp;ukazoval na&nbsp;postavy, kterých jsme se&nbsp;polekali ještě víc než jeho obličeje, který se&nbsp;nám zjevil před chvílí v&nbsp;okně. Byly to&nbsp;jenom kráčející bílé nohy, nebo jenom se&nbsp;vznášející bílé košile. A&nbsp;ty postavy přišly k&nbsp;oknu a&nbsp;teprve po&nbsp;chvíli jsme viděli, že&nbsp;to&nbsp;jsou všichni sladovníci v&nbsp;bílých košilích, celí rozespalí, rozcuchaní, ale všichni nám ukazovali to&nbsp;samé, rukou dávali znamení, abychom vstali taky a&nbsp;šli s&nbsp;nimi, protože nechtějí být jedinými, které noční hlídač vzbudil. A&nbsp;noc byla teplá, a&nbsp;tak jsme vyšli v&nbsp;noč­ních košilích, jen ve&nbsp;střevících. A&nbsp;noční hlídač nás vedl ke&nbsp;chlívům, kráčel a&nbsp;otáčel se&nbsp;a&nbsp;rukou dával znamení, že&nbsp;něco velikého na&nbsp;nás čeká, že&nbsp;to&nbsp;není ani vůl, který spadl do&nbsp;močůvky, jako loni v&nbsp;noci, že&nbsp;to&nbsp;nejsou ani spoutaní lupiči, jak předloni svázal dva milence a&nbsp;přivedl je&nbsp;tatínkovi po&nbsp;půlnoci pod okno, ale nikdy jsem neviděl nočního hlídače tak slavnostního a&nbsp;tak plného tajemství jako teď. A&nbsp;od chlívů jsme tiše kráčeli k&nbsp;bednárně, teď se&nbsp;pan Vaňátko otočil a&nbsp;baterka mu&nbsp;svítila zavěšená na&nbsp;dohodovém pásu na&nbsp;prsou a&nbsp;noční hlídač oběma rukama ukazoval, abychom byli tišší, ještě tišší, dirigoval nás jako smyčcový orchestr, abychom se&nbsp;pokusili jít tak tichounce až&nbsp;k&nbsp;vznášení. A&nbsp;sám noční hlídač rozhrnul vysoko listy lopuchů a&nbsp;po pás vkročil do&nbsp;křovisek mokrého listí, baterka osvětlovala zelené přítmí pod listy, sladovníci v&nbsp;bílých podvlíkačkách zaváhali, ale dlaně nočního hlídače nás znovu lákaly dál, jeho ruce byly tak taneční a&nbsp;lákavé, jako by&nbsp;to&nbsp;byly ruce samotné jezinky nebo lesní víly. A&nbsp;tak jsme se&nbsp;dostali přes ten lopuchový hájíček za&nbsp;bednárnu. Nikdy bych tady nešel, nejvíc jsem se&nbsp;vždycky bál těch lopuchových listů, které hrozily, že&nbsp;mi&nbsp;pořežou krk, nikdy jsem nevstoupil do&nbsp;těch kopřiv a&nbsp;mokrých míst, ve&nbsp;kterých byly veliké ropuchy, ale teď jsem byl lákán rukama nočního hlídače tak, že&nbsp;jsem ani necítil, že&nbsp;mi&nbsp;ostrý lopuch zranil čelo. A&nbsp;teď pan Vaňátko zhasil baterku a&nbsp;přivedl nás pod prostřední největší třešni, obsypanou chrupkami, které se&nbsp;leskly žlutorůžovým třpytem. A&nbsp;ruce nočního hlídače ukázaly, že&nbsp;už&nbsp;jsme na&nbsp;místě, že&nbsp;už&nbsp;je&nbsp;naší cesty konec. A&nbsp;tak jsme stáli pod košatým stromem, dívali jsme se&nbsp;jeden na&nbsp;druhého, bělma očí svítila jak okvětní lístky kvetoucí třešně a&nbsp;pan Vaňátko rozsvítil baterku a&nbsp;vznesl kužel do&nbsp;větví stromů. A&nbsp;všichni jsme rozpřáhli ruce, když jsme se&nbsp;podívali vzhůru. Tam na&nbsp;větvi seděl žlutý veliký pták a&nbsp;spal. Byl tak veliký jako menší zlatá kachna, větší než žluva, seděl na&nbsp;větvi a&nbsp;spal. A&nbsp;vzhlíželi jsme nahoru a&nbsp;všem se&nbsp;zdálo, že&nbsp;ten pták svítí jako rozsvícená lucerna, že&nbsp;z&nbsp;něj vychází zlaté světlo. Otočil jsem se&nbsp;a&nbsp;díval se&nbsp;na&nbsp;oči sladovníků, pořád měli roztažené dlaně, rozhozené ruce a&nbsp;ve tváři se&nbsp;jim třpytil odlesk žlutého peří. Ale viděl jsem, že&nbsp;sladovníci tak nějak zkrásněli tím, na&nbsp;co&nbsp;se&nbsp;dívali, viděl jsem, že&nbsp;ten žlutý pták nejen stál za&nbsp;to, že&nbsp;je&nbsp;noční hlídač vzbudil, ale že&nbsp;jsou poctěni tím, co&nbsp;vidí. Jako by&nbsp;ten žlutý pták přiletěl z&nbsp;dalekých krajin, jako by&nbsp;uletěl z&nbsp;nějaké zoologické zahrady. Pan Vaňátko tak jako já&nbsp;nedíval se&nbsp;na&nbsp;toho zlatého ptáka, ale díval se&nbsp;a&nbsp;radoval se&nbsp;z&nbsp;toho, jak ten pták na&nbsp;lidi působí. Tak nějak se&nbsp;celou dobu lekal, nebyl si&nbsp;jistý, jestli zrovna to&nbsp;pivovarským lidem přijde vhod, že&nbsp;je&nbsp;všechny vzbudil. Teď ale viděl to&nbsp;samé jako já, že&nbsp;žlutý pták sedí v&nbsp;srdci nejkrásnější třešně pivovaru, ten žlutý pták všechny umazal tou svou vzácnou krásou.</span></p>
        <p class="chunk" data-nb-ref-number="3" id="chunk3" data-nb-words="15" data-nb-chars="81"><span class="idea" data-nb-ref-number="3" id="idea3" data-nb-words="15" data-nb-chars="81">To&nbsp;je&nbsp;pták z&nbsp;pohádky, zašeptal bednářský mistr a&nbsp;položil si&nbsp;ruku na&nbsp;bílou košili.</span></p>
        <p class="chunk" data-nb-ref-number="4" id="chunk4" data-nb-words="88" data-nb-chars="497"><span class="idea" data-nb-ref-number="4" id="idea4" data-nb-words="88" data-nb-chars="497">Takhle vypadal císař František Josef, když bílý v&nbsp;uniformě s&nbsp;ovečkó na&nbsp;krku kráčel Božím tělem, řekl strýc Pepin. A&nbsp;žlutý pták se&nbsp;probudil, otevřel oči a&nbsp;díval se&nbsp;dolů do&nbsp;lidských očí. Měl oči jako vzácné drahokamy zasazené v&nbsp;jantarové obloučce. Díval se&nbsp;do&nbsp;lidských očí, a&nbsp;věděl, že&nbsp;lidské oči se&nbsp;dívají do&nbsp;jeho očí. A&nbsp;když se&nbsp;vynadíval, když už&nbsp;jsem myslel, že&nbsp;najednou omdlím, tak žlutý pták si&nbsp;vzdychnul, tak zhluboka vzdychnul a&nbsp;zvolna zavíral oči a&nbsp;usínal, s&nbsp;hlavičkou na&nbsp;žlutých prsou spal.</span></p>
        <p class="chunk" data-nb-ref-number="5" id="chunk5" data-nb-words="12" data-nb-chars="70"><span class="idea" data-nb-ref-number="5" id="idea5" data-nb-words="12" data-nb-chars="70">Dobře, že&nbsp;jste nás vzbudil, řekl otec, něco tak krásného jsem neviděl.</span></p>
        <p class="chunk" data-nb-ref-number="6" id="chunk6" data-nb-words="19" data-nb-chars="105"><span class="idea" data-nb-ref-number="6" id="idea6" data-nb-words="19" data-nb-chars="105">A&nbsp;zvedli jsme všichni dlaně a&nbsp;po špičkách jsme se&nbsp;vraceli, odkud jsme přišli. U&nbsp;chlívků řekl pan Vaňátko.</span></p>
        <p class="chunk" data-nb-ref-number="7" id="chunk7" data-nb-words="24" data-nb-chars="146"><span class="idea" data-nb-ref-number="7" id="idea7" data-nb-words="24" data-nb-chars="146">Víte, kdo to&nbsp;byl, ten žlutý pták? Duch řezníka z&nbsp;jatek, Vašíčka. Armagedon. To&nbsp;nám poslal pozdravení a&nbsp;znamení, že&nbsp;poslední bitva vzplála. Hehehe.</span></p>
        <p class="chunk" data-nb-ref-number="8" id="chunk8" data-nb-words="130" data-nb-chars="728"><span class="idea" data-nb-ref-number="8" id="idea8" data-nb-words="130" data-nb-chars="728">A&nbsp;bílé podvlíkačky slaďáků se&nbsp;vzdalovaly podél humen do&nbsp;šalandy ve&nbsp;sladovně, dvě bílé košile bednářského a&nbsp;strojického mistra odcházely nocí do&nbsp;deputátních bytů. Noční hlídač si&nbsp;utíral pot, leskl se, jako by&nbsp;se&nbsp;právě vynořil z&nbsp;vody. Třásl jsem se&nbsp;a&nbsp;otec mi&nbsp;podal ruku a&nbsp;bezpečně mě&nbsp;vedl domů. Ale já&nbsp;jsem nemohl spát, duch řezníka z&nbsp;jatek mi&nbsp;nedal spát. Před úsvitem jsem vstal, tiše se&nbsp;oblékl, tiše jsem otevřel dveře a&nbsp;tiše jsem kráčel za&nbsp;bednárnu. Poslední hvězda svítila na&nbsp;nebi. Když jsem se&nbsp;podíval do&nbsp;koruny třešně, pták už&nbsp;tam nebyl, asi odletěl s&nbsp;tou poslední hvězdou, která teď na&nbsp;nebi zhasla. A&nbsp;už se&nbsp;nikdy žlutý pták v&nbsp;pivovaře neobjevil, zrovna tak jako už&nbsp;nikdy se&nbsp;v&nbsp;městečku neobjevil řezník z&nbsp;jatek, pan Vašíček.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_026.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>