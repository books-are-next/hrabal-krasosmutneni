<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Znesvěcený rozdělovač">
    <meta name="apple-mobile-web-app-capable" content="yes">
    <title>Znesvěcený rozdělovač</title>
    <link rel="stylesheet" href="./style/style.min.css" media="screen" integrity="sha256-B3gLD3ahhzhEdo6UinammBwydemN1LIOKCNUgIhBIno=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Krasosmutnění">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Krasosmutnění">
    <meta property="og:title" content="Krasosmutnění">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Krasosmutnění">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./krasosmutneni_008.html">
    <link rel="next" href="./krasosmutneni_010.html">
    <meta name="nb-order" content="6">
    <link rel="self" href="krasosmutneni_009.html">
    <meta name="nb-identifier" content="hrabal-krasosmutneni-78146ec">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2486" data-nb-chars="14254">
    <nav role="doc-toc">
      <ul class="plain section">
        <li><a href="krasosmutneni_005.html">Mořská panna</a></li>
        <li><a href="krasosmutneni_006.html">Čtvereční centimetr za šedesát korun</a></li>
        <li><a href="krasosmutneni_007.html">Každý den zázrak</a></li>
        <li><a href="krasosmutneni_008.html">Rozdělený byt</a></li>
        <li><a href="krasosmutneni_009.html">Znesvěcený rozdělovač</a></li>
        <li><a href="krasosmutneni_010.html">Úmrtí v&nbsp;rodině</a></li>
        <li><a href="krasosmutneni_011.html">Řidič pražských tramvají</a></li>
        <li><a href="krasosmutneni_012.html">Veřejné osvětlení</a></li>
        <li><a href="krasosmutneni_013.html">Myš ukradla dítěti cumel</a></li>
        <li><a href="krasosmutneni_014.html">Krasosmutnění</a></li>
        <li><a href="krasosmutneni_015.html">Ovčí hubičky</a></li>
        <li><a href="krasosmutneni_016.html">Když umře hospodář, pláče i&nbsp;dobytek</a></li>
        <li><a href="krasosmutneni_017.html">Jetel růžák</a></li>
        <li><a href="krasosmutneni_018.html">Návrat ztraceného strýce</a></li>
        <li><a href="krasosmutneni_019.html">Škodovka čtyřistatřicítka</a></li>
        <li><a href="krasosmutneni_020.html">Krásná řeznice</a></li>
        <li><a href="krasosmutneni_021.html">Hudebníci ze Šumavy</a></li>
        <li><a href="krasosmutneni_022.html">Sextánka</a></li>
        <li><a href="krasosmutneni_023.html">Armagedon</a></li>
        <li><a href="krasosmutneni_024.html">Rakouský vítěz</a></li>
        <li><a href="krasosmutneni_025.html">Žlutý pták</a></li>
        <li><a href="krasosmutneni_026.html">Altánek z&nbsp;proutí</a></li>
        <li><a href="krasosmutneni_027.html">Kmotříček</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_008.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="21"><span class="idea" data-nb-ref-number="1" id="idea1" data-nb-words="2" data-nb-chars="21">Znesvěcený rozdělovač</span></h1>
        <section>
          <p class="chunk" data-nb-ref-number="2" data-nb-words="714" data-nb-chars="4271"><span class="idea" data-nb-ref-number="2" id="idea2" data-nb-words="714" data-nb-chars="4271">Otec měl rád technický pokrok a&nbsp;každý měsíc, když se&nbsp;vrátil z&nbsp;Prahy, kam jezdil do&nbsp;pivovarského domu, vždycky přinesl nějaký vynález. Jednou přivezl speciální vařič kávy, takovou spirálu na&nbsp;zástrčku do&nbsp;elektrického proudu, podruhé horské slunce. Potřetí hermetický hrnek na&nbsp;vaření vajec, počtvrté elektrický mlýnek na&nbsp;kávu. Pak zase Papinův hrnec, pošesté kufřík plný přístrojů na&nbsp;fulgurační léčivé proudy, přimič nosu. Ale každý ten vynález měl svoje vady. Když se&nbsp;uvařila káva ve&nbsp;vařící vodě rozžhavenou spirálou, ta&nbsp;spirála natáhla tolik cizích vůní z&nbsp;kuchyně, že&nbsp;ta&nbsp;káva nebyla dobrá, horské slunce opálilo tělo tak, že&nbsp;se&nbsp;tatínek loupal jako kremrole. Hermetický hrneček na&nbsp;vaření vajec musel být vypnutý ne&nbsp;na&nbsp;přesnou minutu, ale vteřinu. A&nbsp;tak se&nbsp;stalo, že&nbsp;praskl a&nbsp;tlak vystříkl pět vajec na&nbsp;strop a&nbsp;na stropě vytvořil dekoraci, která se&nbsp;nedala seškrábat, a&nbsp;tak ta&nbsp;schnoucí vajíčka vydávala hroznou vůni, jako když pod postelí jednou za&nbsp;čtvrt roku jedna z&nbsp;koček se&nbsp;vydělala. Elektrický mlejnek zase připálil mletou kávu, že&nbsp;to&nbsp;nebyla ta&nbsp;káva, kterou mlela matka na&nbsp;obyčejným mlýnku, který svírala mezi stehny a&nbsp;mlela pomalu, ale dobře. Nejhorší byl Papinův hrnec. Jednak maso z&nbsp;něj pořád vonělo kostmi, ale hlavně ten hrnec hrozil, že&nbsp;vyletí do&nbsp;stropu zrovna tak jako patentní hrneček na&nbsp;vaření vajec. Matka, když vařila v&nbsp;tom hrnci, velice byla nešťastná. Když hrnec začal pískat, tak se&nbsp;s&nbsp;námi loučila a&nbsp;řekla, na&nbsp;kterém hřbitově ji&nbsp;máme pochovat a&nbsp;jakou píseň jí&nbsp;máme nechat zahrát při posledním rozloučení. Přimič nosu si&nbsp;dával tatínek na&nbsp;nos, protože si&nbsp;přál podle návodu, mít řecký nos. Proto na&nbsp;noc utahoval šroubky do&nbsp;žádaného tvaru, až&nbsp;si&nbsp;v&nbsp;posteli kýchnul tak, že&nbsp;o&nbsp;polštář si&nbsp;zarazil tři šroubečky do&nbsp;nosu. A&nbsp;když si&nbsp;otec koupil motocykl značky Orion, českou motorku, na&nbsp;kterou jej hned ve&nbsp;fabrice ve&nbsp;Slaném upozornili, že&nbsp;to&nbsp;je&nbsp;motocykl hrozně náchylný na&nbsp;změnu počasí, při kterém zlobí zapalování, otec jej přesto koupil, protože chtěl podporovat českou firmu. Ale otec každou chvíli přitlačil Oriona domů, docela zpocený a&nbsp;zničený, někdy jej přitáhli i&nbsp;kravským potahem. A&nbsp;tatínek usoudil, že&nbsp;ta&nbsp;vada musí někde v&nbsp;motoru být znát. Tak každou sobotu rozmontoval motor do&nbsp;posledního šroubku, a&nbsp;pak pečlivě zase dával ten motor do&nbsp;kupy. Ale Orion byl dál náchylný na&nbsp;počasí, a&nbsp;otec, než někam jel, napřed si&nbsp;přečetl v&nbsp;novinách a&nbsp;poslouchal zprávy v&nbsp;rádiu, jaké bude počasí, a&nbsp;nejraději jezdil, když byl vysoký barometrický tlak. V&nbsp;kanceláři psal do&nbsp;knih tatínek nejraději navečer a&nbsp;v&nbsp;noci. Často jsem viděl otce, jak pod stahovací lampou má&nbsp;rozevřené veliké knihy, vyhrnuté rukávy a&nbsp;tam píše ty&nbsp;svoje zprávy. Každé počáteční písmenko v&nbsp;odstavci napřed psal perem do&nbsp;vzduchu a&nbsp;pak ho&nbsp;máznul na&nbsp;stránku a&nbsp;tiše psal, pero skřípalo a&nbsp;jedno písmenko a&nbsp;číslice tekly mu&nbsp;z&nbsp;pera tak přesně a&nbsp;tak krásně, že&nbsp;jeho písmo sloužilo za&nbsp;vzor všem. Já&nbsp;jsem ve&nbsp;škole psal tak, jak jezdil Orion. Taky podle počasí a&nbsp;nálady, jednou zprava doleva, jindy se&nbsp;mi&nbsp;písmenka kácela do&nbsp;protisměru. Někdy jsem dělal kudrlinky, jindy zase mi&nbsp;šlo písmo jen do&nbsp;kolmic, někdy písmenka sedala na&nbsp;linky písanky jako vlaštovky na&nbsp;drátech, jindy zase se&nbsp;slovíčka vznášela milimetr nad linkou. Ale otec psal pořád tak, jako staří písmáci psali do&nbsp;knih, jako královští písaři, když psali na&nbsp;pergameny zlaté buly sicilské. A&nbsp;otec měl jemné ruce, protože na&nbsp;takový způsob psaní do&nbsp;pivovarských knih musí mít písař ruku jemnou jako klavírista nebo houslista. Proto otec, když každý týden montoval Oriona, aby se&nbsp;dopátral tajemství, proč má&nbsp;jeho motor takové rozmary jako počasí, proto otec pracoval jen s&nbsp;kladívkem a&nbsp;majzlíkem. Lehce povoloval matky, zatímco když pracoval klíčema, každou chvíli se&nbsp;mu&nbsp;smekl klíč, a&nbsp;pořád měl ukoptěné klouby a&nbsp;prsty plné šrámů. Tak rozebrával Oriona kladívkem a&nbsp;majzlíkem, jak ho&nbsp;to&nbsp;naučil ruský emigrant, který si&nbsp;dělal generálku na&nbsp;bicyklu taky jen majzlíkem a&nbsp;kladivem. Tak dílna v&nbsp;pivovaře, v&nbsp;sobotu večer a&nbsp;v&nbsp;noci, byla pořád plna krásného ťukání, otec pracoval jako datel, jako nějaký sochař, když z&nbsp;balvanu mramoru odsekává tak dlouho to, co&nbsp;tam nepatří, až&nbsp;zvolna zůstane jen socha. Jen otec potřeboval někoho, kdo by&nbsp;mu&nbsp;přidržel klíčem kontramatku, a&nbsp;tak chodil v&nbsp;týdnu městečkem a&nbsp;kladl občanům takovou nevinnou otázku. Co&nbsp;děláte v&nbsp;sobotu odpoledne?</span></p>
          <p class="chunk" data-nb-ref-number="3" data-nb-words="230" data-nb-chars="1355"><span class="idea" data-nb-ref-number="3" id="idea3" data-nb-words="230" data-nb-chars="1355">A&nbsp;když občan řekl, že&nbsp;nic, tatínek jej poprosil, aby mu&nbsp;přišel na&nbsp;hodinku, na&nbsp;dvě přidržet kontramatku. Ale jak lidé drželi tu&nbsp;kontramatku, tatínek dovedl tak krásně mluvit o&nbsp;motoru, tak krásně se&nbsp;dovedl nadchnout pro tu&nbsp;cestu, kterak se&nbsp;dopátrá tajemství, proč ten motor Oriona je&nbsp;vadný, že&nbsp;lidé zapomenuli na&nbsp;čas, a&nbsp;tloukla půlnoc a&nbsp;svítalo, ale otec, docela svěží, dával už&nbsp;zase dohromady motor Oriona, a&nbsp;lidé čekali, až&nbsp;přidrží tu&nbsp;poslední kontramatku, aby pak ráno, když lidé chodili na&nbsp;ranní mši, bledí se&nbsp;vraceli domů a&nbsp;trnuli, co&nbsp;řeknou manželce, kde byli, protože většina manželek si&nbsp;myslela, že&nbsp;celou noc byl tatínkův pomocník u&nbsp;slečen v&nbsp;hostincích našeho městečka, v&nbsp;hospodách, kde byla dámská obsluha někdy až&nbsp;do&nbsp;rána. Tak otec vystřídal skoro všechny dospělé muže našeho městečka, takže když od&nbsp;pondělka do&nbsp;pátku tatínek jel na&nbsp;bicyklu do&nbsp;města, všichni ti, kteří už&nbsp;montovali, prchali před otcem, vbíhali do&nbsp;cizích stavení a&nbsp;ukrývali se&nbsp;na&nbsp;dvoře nebo raději ve&nbsp;sklepě. Kdo nemohl, tak rychle vešel do&nbsp;krámu a&nbsp;nakupoval si&nbsp;věci, které nepotřeboval, nejraději lidé běželi první ulicí do&nbsp;polí a&nbsp;pak se&nbsp;opatrně vraceli, pořád plni nejistoty, že&nbsp;někde se&nbsp;objeví tatínek. Pan Kocourek, který už&nbsp;montoval dvakrát, když uviděl tatínka a&nbsp;nemohl nikam utéci, dal si&nbsp;ránu pěstí do&nbsp;nosu, a&nbsp;zakrvácený šel otci vstříc a&nbsp;tatínek, když viděl ten nos, řekl.</span></p>
          <p class="chunk" data-nb-ref-number="4" data-nb-words="4" data-nb-chars="20"><span class="idea" data-nb-ref-number="4" id="idea4" data-nb-words="4" data-nb-chars="20">Já&nbsp;vidím, až&nbsp;příště.</span></p>
          <p class="chunk" data-nb-ref-number="5" data-nb-words="195" data-nb-chars="1089"><span class="idea" data-nb-ref-number="5" id="idea5" data-nb-words="195" data-nb-chars="1089">A&nbsp;jel dál do&nbsp;prázdných ulic, do&nbsp;prázdného náměstí, protože všichni prchli, a&nbsp;zůstali jen lidé z&nbsp;venkova nebo malé děti a&nbsp;ženské. Rád jsem postával na&nbsp;náměstí v&nbsp;podloubí, za&nbsp;mnou otevřený tmavý krám pana Rehra, který kupoval všechny kůže a&nbsp;kožky, rád jsem tam stál, protože lidé raději obcházeli ten krám, dokonce i&nbsp;korzo bylo na&nbsp;druhé straně náměstí. Tady jsem stál opřený o&nbsp;tlustý sloup a&nbsp;díval jsem se&nbsp;na&nbsp;trh, na&nbsp;sem tam chodící občany, nikdo sem ke&nbsp;krámu pana Rehra nepřišel, protože ty&nbsp;kožky a&nbsp;kůže, plné sklady smradlavých a&nbsp;hnijících koží tak sladce a&nbsp;hnilobně páchly, že&nbsp;sem přišel jen ten, kdo přinesl na&nbsp;prodej ty&nbsp;kožky. A&nbsp;viděl jsem jednou odtud, jak lidé prchali, jako před deštěm z&nbsp;náměstí, i&nbsp;když svítilo slunce, viděl jsem, jak dva občané vběhli do&nbsp;krámu pana Rehra a&nbsp;vyptávali se, kolik stojí kůže ze&nbsp;srnce a&nbsp;kolik ze&nbsp;sobola a&nbsp;kolik z&nbsp;jelena. Pan Rehr se&nbsp;podíval otevřenými dveřmi na&nbsp;náměstí, viděl otce, jak jede na&nbsp;bicyklu a&nbsp;jak ti, kteří už&nbsp;montovali, utíkali uličkami, jak vstupovali do&nbsp;drogerie U&nbsp;bílého anděla. Když otec mizel v&nbsp;Palackého třídě, pan Rehr řekl občanům.</span></p>
          <p class="chunk" data-nb-ref-number="6" data-nb-words="9" data-nb-chars="47"><span class="idea" data-nb-ref-number="6" id="idea6" data-nb-words="9" data-nb-chars="47">Už&nbsp;můžete jít, já&nbsp;jsem už&nbsp;taky jednou montoval.</span></p>
          <p class="chunk" data-nb-ref-number="7" data-nb-words="159" data-nb-chars="960"><span class="idea" data-nb-ref-number="7" id="idea7" data-nb-words="159" data-nb-chars="960">A&nbsp;náměstí se&nbsp;zase zalidnilo, z&nbsp;drogerie U&nbsp;bílého anděla vycházeli lidé, a&nbsp;protože drogista pan Hladík uměl prodávat i&nbsp;to, co&nbsp;nikdo nemohl potřebovat, jeden občan si&nbsp;koupil irigátor a&nbsp;druhý jed na&nbsp;krysy značky Morol, třetí Tancolín na&nbsp;parkety, každý ale spokojený, že&nbsp;nemusí jít v&nbsp;sobotu přidržet kontramatku do&nbsp;pivovaru na&nbsp;dvě hodinky. Stál jsem pod podloubím před krámem pana Rehra, ob­klopen tou samou vůní jako doma, zápachem kočičinců a&nbsp;vajíček tlakem mrsknutých do&nbsp;stropu a&nbsp;tiše sem tam padajících jak zaschlé květy odkvetlých třešní. Viděl jsem, jak z&nbsp;krámu kloboučníka pana Šislera vyšel občan, v&nbsp;pytlíku si&nbsp;nesl další klobouk, rozhlížel se&nbsp;opatrně na&nbsp;všechny strany a&nbsp;pak šel raději domů. A&nbsp;z&nbsp;Mostecké ulice na&nbsp;náměstí připlula bílá námořní čepice strýce Pepina, lidé se&nbsp;kolem strýce sbíhali, nastavovali mu&nbsp;ruce a&nbsp;on všem potřásal pravice, lidé se&nbsp;na&nbsp;strýce smáli, popleskávali jej po&nbsp;zádech, strýc salutoval na&nbsp;černý štítek a&nbsp;občané mu&nbsp;kladli otázky.</span></p>
          <p class="chunk" data-nb-ref-number="8" data-nb-words="6" data-nb-chars="47"><span class="idea" data-nb-ref-number="8" id="idea8" data-nb-words="6" data-nb-chars="47">Tak kampak dneska jdete zkontrolovat krasavice?</span></p>
          <p class="chunk" data-nb-ref-number="9" data-nb-words="7" data-nb-chars="40"><span class="idea" data-nb-ref-number="9" id="idea9" data-nb-words="7" data-nb-chars="40">Která slečna má&nbsp;podle vás nejhezčí nohy?</span></p>
          <p class="chunk" data-nb-ref-number="10" data-nb-words="6" data-nb-chars="34"><span class="idea" data-nb-ref-number="10" id="idea10" data-nb-words="6" data-nb-chars="34">Tak kdy budeme hrát Veselou vdovu?</span></p>
          <p class="chunk" data-nb-ref-number="11" data-nb-words="12" data-nb-chars="62"><span class="idea" data-nb-ref-number="11" id="idea11" data-nb-words="12" data-nb-chars="62">Je&nbsp;to&nbsp;pravda, že&nbsp;slečna z&nbsp;lékárny se&nbsp;chtěla kvůli vám střílet?</span></p>
          <p class="chunk" data-nb-ref-number="12" data-nb-words="9" data-nb-chars="45"><span class="idea" data-nb-ref-number="12" id="idea12" data-nb-words="9" data-nb-chars="45">Víte to, že&nbsp;v&nbsp;Avionu mají dvě nové krasavice?</span></p>
          <p class="chunk" data-nb-ref-number="13" data-nb-words="15" data-nb-chars="79"><span class="idea" data-nb-ref-number="13" id="idea13" data-nb-words="15" data-nb-chars="79">Co&nbsp;je&nbsp;na&nbsp;tom pravdy, že&nbsp;vás slečna Vlasta u&nbsp;Havrdů praštila z&nbsp;žárlivosti lahví?</span></p>
          <p class="chunk" data-nb-ref-number="14" data-nb-words="59" data-nb-chars="315"><span class="idea" data-nb-ref-number="14" id="idea14" data-nb-words="59" data-nb-chars="315">A&nbsp;nadšený strýc vykládal a&nbsp;z&nbsp;dálky jsem viděl, jak je&nbsp;šťastný, jak mu&nbsp;to&nbsp;všechno dělá dobře, jak bez toho nemohl by&nbsp;žít. A&nbsp;lidé jej zvali do&nbsp;bytů, představovali mu&nbsp;svoje dcery a&nbsp;manželky, protože každý občan si&nbsp;potřeboval zabláznit, ale nedovedl to, tak za&nbsp;každého to&nbsp;dělal strýc Pepin, a&nbsp;lidé mu&nbsp;za&nbsp;to&nbsp;byli vděčni.</span></p>
          <p class="chunk" data-nb-ref-number="15" data-nb-words="253" data-nb-chars="1420"><span class="idea" data-nb-ref-number="15" id="idea15" data-nb-words="253" data-nb-chars="1420">Tuhle sobotu tatínek nikoho nesehnal a&nbsp;tak jsem musel jít přidržet kontramatku. Já&nbsp;jsem nesnášel ten ostrý ťukot kladívka do&nbsp;majzlíku, já&nbsp;jsem nesnášel ten cvakot ostré hrany majzlíku do&nbsp;povolované matky, já&nbsp;jsem měl pořád dojem, že&nbsp;tatínek tím majzlíkem osekává ze&nbsp;mne všechno to, co&nbsp;on&nbsp;si&nbsp;myslel, že&nbsp;do&nbsp;mne nepatří. A&nbsp;tak jsem svítil žárovkou, která měla na&nbsp;sobě drátěný košík, jaký se&nbsp;dává kousavým kravám, a&nbsp;otec vyndával jednu součástku za&nbsp;druhou, a&nbsp;já jsem se&nbsp;šklebil představou, že&nbsp;otec ze&nbsp;mne vyndává plíce a&nbsp;játra, a&nbsp;žaludek a&nbsp;ledviny, a&nbsp;nadledvinku, a&nbsp;otec, jako by&nbsp;to&nbsp;věděl, tak mne poučoval, že&nbsp;takový karburátor, že&nbsp;má&nbsp;v&nbsp;sobě tak jemný součástky jako střední ucho, jako kovadlinka a&nbsp;třmínek. A&nbsp;pak mne poučoval, jak vzniká sání, jak dobré sání musí mít dobrý vejfuk. A&nbsp;když vy­táhl rozdělovač se&nbsp;čtyřmi kabely, udělalo se&nbsp;mi&nbsp;na&nbsp;umřití, měl jsem dojem, že&nbsp;ze&nbsp;mne vytáhl srdce. A&nbsp;otec se&nbsp;zaradoval, že&nbsp;přišel na&nbsp;to, že&nbsp;ta&nbsp;základní vada, proč motor Oriona tak fixluje, bude rozdělovač. A&nbsp;položil tu&nbsp;součástku na&nbsp;ponk, tam všechny součástky ležely vedle sebe zrovna tak, jako když matka zabila prase, tak na&nbsp;prknech měla rozložené kýty a&nbsp;srdce a&nbsp;játra a&nbsp;nožky a&nbsp;plecko a&nbsp;jitrnice a&nbsp;tlačenku. Otec si&nbsp;rozepnul kalhoty a&nbsp;spustil je, pak zvedl košili, udělal z&nbsp;ní takové kornoutky, jako by&nbsp;si&nbsp;chtěl čistit uši, a&nbsp;pak vzal ten rozdělovač a&nbsp;pečlivě čistil jeden otvor za&nbsp;druhým, tak jemně a&nbsp;něžně jak dětský nosánek.</span></p>
          <p class="chunk" data-nb-ref-number="16" data-nb-words="17" data-nb-chars="96"><span class="idea" data-nb-ref-number="16" id="idea16" data-nb-words="17" data-nb-chars="96">Tady to&nbsp;asi bude, šeptal mi, ty&nbsp;kontakty musejí být asi absolutně suchý… A&nbsp;podrž ten rozdělovač!</span></p>
          <p class="chunk" data-nb-ref-number="17" data-nb-words="39" data-nb-chars="216"><span class="idea" data-nb-ref-number="17" id="idea17" data-nb-words="39" data-nb-chars="216">A&nbsp;když jsem držel tu&nbsp;součástku a&nbsp;čtyři kabely mi&nbsp;visely ke&nbsp;kolenům, najednou se&nbsp;mi&nbsp;zatmělo před očima a&nbsp;zdvihl žaludek a&nbsp;celou večeři jsem vydávil do&nbsp;toho rozdělovače. A&nbsp;zbytky večeře tekly po&nbsp;kabelech na&nbsp;černou zem.</span></p>
          <p class="chunk" data-nb-ref-number="18" data-nb-words="369" data-nb-chars="2050"><span class="idea" data-nb-ref-number="18" id="idea18" data-nb-words="369" data-nb-chars="2050">Otec vyvalil oči, tak stál se&nbsp;spuštěnými kalhotami, které mu&nbsp;bránily, aby přiskočil včas, vytáhl si&nbsp;je&nbsp;a&nbsp;zapnul na&nbsp;kšandy a&nbsp;vzal kladívko a&nbsp;majzlík, a&nbsp;to, čeho jsem se&nbsp;bál, bylo tady. Chtěl mi&nbsp;osekat uši a&nbsp;vysekat oči. Ale to&nbsp;bylo málo, odhodil nástroje a&nbsp;rozhlížel se, celý se&nbsp;třásl a&nbsp;vzal ocelový kartáč na&nbsp;čištění svíček, musel jsem nastavit ruce a&nbsp;tatínek mi&nbsp;nasekal do&nbsp;hřbetu rukou desítky, stovky dírek, vytetoval mi&nbsp;na&nbsp;hřbety otisky ocelového kartáče. A&nbsp;pak ještě jednou a&nbsp;dvakrát, ale i&nbsp;to bylo málo, protože ta&nbsp;nejháklivější součástka Oriona byla znesvěcena, a&nbsp;otec byl přesvědčen, že&nbsp;jsem to&nbsp;udělal schválně. A&nbsp;tak běhal, pak vyklepával z&nbsp;rozdělovače to, co&nbsp;tam vrchovatě bylo, a&nbsp;představa, že&nbsp;rozdělovač musí být suchý, jináč je&nbsp;s&nbsp;montováním ámen, otce tak znovu roztesknila, že&nbsp;vytáhl kapesní hodinky, položil je&nbsp;na&nbsp;kovadlinu, vzal kladivo a&nbsp;jednou ranou roztříštil ty&nbsp;omegy. Otevřel jsem ústa a&nbsp;zavřel oči, měl jsem dojem, že&nbsp;mi&nbsp;otec roztříštil obličej, rozbil hlavu. Tak jsem zděšený se&nbsp;díval na&nbsp;kovadlinu, vzal kladivo a&nbsp;jednou ranou roztříštil ty&nbsp;omegy, veliké, docela se&nbsp;rozmázly, jako přejetá žába, jako rozteklý sýr. Teď se&nbsp;vyvalila kolečka a&nbsp;péra, ale všechno to&nbsp;pořád drželo pohromadě. Až&nbsp;teď ukápl šroubek, vypadla minutová ručička. A&nbsp;pak jsem myslel, že&nbsp;se&nbsp;tatínek pomátl, díval se&nbsp;na&nbsp;mne, díval se&nbsp;mi&nbsp;na&nbsp;prsa, a&nbsp;začal se&nbsp;usmívat, pak udeřil pěstí levé ruky do&nbsp;pravé dlaně, vzal mne za&nbsp;ruku a&nbsp;vedl mne pivovarem, teď jsem myslel, že&nbsp;zase se&nbsp;mnou je&nbsp;ámen, že&nbsp;mne otec vede a&nbsp;utopí v&nbsp;hnoji, ale kráčeli jsme dál. Vyšli jsme z&nbsp;brány a&nbsp;šli k&nbsp;řece, myslel jsem, že&nbsp;mne tatínek chce utopit, ale i&nbsp;to mu&nbsp;bylo málo, vedl mne až&nbsp;k&nbsp;mostu, myslel jsem, že&nbsp;mne tatínek chce shodit z&nbsp;mostu, jako byl shozen Jan Nepomucký, ale i&nbsp;to bylo tatínkovi málo. Zavedl mne do&nbsp;osvětleného hostince Pod mostem. A&nbsp;tam stál pan Lojza rozjařený a&nbsp;držel v&nbsp;ruce plný půllitr piva a&nbsp;zpíval. Pískaři seděli pod oknem u&nbsp;svého stolu. Tatínek pozdravil a&nbsp;pan Lojza mu&nbsp;dal sklenici, aby se&nbsp;napil na&nbsp;jeho zdraví, ale tatínek se&nbsp;posadil, mne vedle sebe, a&nbsp;optal se.</span></p>
          <p class="chunk" data-nb-ref-number="19" data-nb-words="5" data-nb-chars="25"><span class="idea" data-nb-ref-number="19" id="idea19" data-nb-words="5" data-nb-chars="25">Pane Lojza, máte mne rád?</span></p>
          <p class="chunk" data-nb-ref-number="20" data-nb-words="45" data-nb-chars="272"><span class="idea" data-nb-ref-number="20" id="idea20" data-nb-words="45" data-nb-chars="272">A&nbsp;pan Lojza řekl, že&nbsp;má, že&nbsp;pana správce ctí, protože umí rozmontovat a&nbsp;dát zase dohromady motocykl značky Orion. Tak když mě&nbsp;máte rád, potřeboval bych něco vytetovat! řekl tatínek a&nbsp;pan Lojza pohybem ruky naznačil hostinskému, kam má&nbsp;postavit veliký pohár červeného vína.</span></p>
          <p class="chunk" data-nb-ref-number="21" data-nb-words="13" data-nb-chars="62"><span class="idea" data-nb-ref-number="21" id="idea21" data-nb-words="13" data-nb-chars="62">Na&nbsp;to&nbsp;jsem tady já, řekl pan Lojza, napijte se&nbsp;na&nbsp;moje zdraví.</span></p>
          <p class="chunk" data-nb-ref-number="22" data-nb-words="79" data-nb-chars="433"><span class="idea" data-nb-ref-number="22" id="idea22" data-nb-words="79" data-nb-chars="433">Ale já&nbsp;bych to&nbsp;chtěl vytetovat hned teď, řekl otec. Božínku, to&nbsp;je&nbsp;maličkost, bydlím hned kousek, já&nbsp;si&nbsp;pro to&nbsp;skočím! Bude veselo, ne? řekl pan Lojza a&nbsp;vytáhl spodní ret a&nbsp;přetáhl jej vzhůru až&nbsp;na&nbsp;svůj nos. A&nbsp;vyšel, a&nbsp;tak brzo se&nbsp;vrátil, jako by&nbsp;bydlel na&nbsp;mostě. Přinesl kufříček, jaký nosí zvěrokleštič, pan Salvet. Budete si&nbsp;přát mořskou pannu, nebo lodičku? optal se&nbsp;a&nbsp;vytáhl lahvičku s&nbsp;barvou a&nbsp;tetovací jehlu. Tatínek se&nbsp;usmál.</span></p>
          <p class="chunk" data-nb-ref-number="23" data-nb-words="2" data-nb-chars="14"><span class="idea" data-nb-ref-number="23" id="idea23" data-nb-words="2" data-nb-chars="14">Uvidíme, řekl.</span></p>
          <p class="chunk" data-nb-ref-number="24" data-nb-words="65" data-nb-chars="378"><span class="idea" data-nb-ref-number="24" id="idea24" data-nb-words="65" data-nb-chars="378">A&nbsp;pan Lojza dal znamení rukou a&nbsp;pískař pan Korecký si&nbsp;sundal bundu od&nbsp;montérek. Nahé opálené tělo bylo tetované krásnými slečnami, kotvami, iniciálkami, lodičkami s&nbsp;plachtami i&nbsp;bez. A&nbsp;mořskou pannou. Zvedl jsem na&nbsp;otce oči a&nbsp;usmál jsem se, zaradoval jsem se, že&nbsp;tatínek bude mít taky tetování, a&nbsp;přál jsem si, aby si&nbsp;z&nbsp;žalu nad tím znesvěceným rozdělovačem vybral mořskou pannu.</span></p>
          <p class="chunk" data-nb-ref-number="25" data-nb-words="9" data-nb-chars="42"><span class="idea" data-nb-ref-number="25" id="idea25" data-nb-words="9" data-nb-chars="42">Tak co&nbsp;jste si&nbsp;vybral? optal se&nbsp;pan Lojza.</span></p>
          <p class="chunk" data-nb-ref-number="26" data-nb-words="16" data-nb-chars="83"><span class="idea" data-nb-ref-number="26" id="idea26" data-nb-words="16" data-nb-chars="83">Tak uděláte mi, o&nbsp;co vás poprosím, vytetujete mi&nbsp;to, co&nbsp;budu chtít? zeptal se&nbsp;otec.</span></p>
          <p class="chunk" data-nb-ref-number="27" data-nb-words="6" data-nb-chars="32"><span class="idea" data-nb-ref-number="27" id="idea27" data-nb-words="6" data-nb-chars="32">Jak jsem slíbil, řekl pan Lojza.</span></p>
          <p class="chunk" data-nb-ref-number="28" data-nb-words="23" data-nb-chars="144"><span class="idea" data-nb-ref-number="28" id="idea28" data-nb-words="23" data-nb-chars="144">Tak tuhle mořskou pannu, ťukal mi&nbsp;otec na&nbsp;prsa, tak na&nbsp;tuhletu mořskou pannu mi&nbsp;vytetujte blůzičku, košilku, ty&nbsp;prsa oblíknete tetovanou bundou.</span></p>
          <p class="chunk" data-nb-ref-number="29" data-nb-words="84" data-nb-chars="408"><span class="idea" data-nb-ref-number="29" id="idea29" data-nb-words="84" data-nb-chars="408">Pravil otec a&nbsp;stáhl mi&nbsp;bundu a&nbsp;položil mne na&nbsp;lavici a&nbsp;já jsem měl pocit, že&nbsp;jsem Izák a&nbsp;že mne můj otec Abrahám klade na&nbsp;zem a&nbsp;kleká mi&nbsp;na&nbsp;hrdlo a&nbsp;zvedá nůž, aby mne podřízl a&nbsp;obětoval Bohu. A&nbsp;ani jsem nešpitnul a&nbsp;ani jsem nehlesl, protože jsem věděl, že&nbsp;i&nbsp;to bude otci málo, že&nbsp;mi&nbsp;vezme moji zelenou mořskou pannu, že&nbsp;mi&nbsp;ji&nbsp;obleče na&nbsp;mých prsou za&nbsp;to, že&nbsp;jsem znesvětil tu&nbsp;jeho hostii, ten jeho rozdělovač.</span></p>
          <p class="chunk" data-nb-ref-number="30" data-nb-words="10" data-nb-chars="66"><span class="idea" data-nb-ref-number="30" id="idea30" data-nb-words="10" data-nb-chars="66">Avšak najednou jsem uslyšel hlas volající shůry. Pan Lojza zvolal.</span></p>
          <p class="chunk" data-nb-ref-number="31" data-nb-words="16" data-nb-chars="91"><span class="idea" data-nb-ref-number="31" id="idea31" data-nb-words="16" data-nb-chars="91">Pane správce, právě se&nbsp;mi&nbsp;zlomila tetovací jehla! A&nbsp;novou si&nbsp;koupím, až&nbsp;pojedu do&nbsp;Hamburku.</span></p>
          <p class="chunk" data-nb-ref-number="32" data-nb-words="8" data-nb-chars="37"><span class="idea" data-nb-ref-number="32" id="idea32" data-nb-words="8" data-nb-chars="37">A&nbsp;zvedl jsem se&nbsp;a&nbsp;byl jsem zachráněn.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_010.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>