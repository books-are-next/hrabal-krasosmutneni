<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Ovčí hubičky">
    <meta name="apple-mobile-web-app-capable" content="yes">
    <title>Ovčí hubičky</title>
    <link rel="stylesheet" href="./style/style.min.css" media="screen" integrity="sha256-B3gLD3ahhzhEdo6UinammBwydemN1LIOKCNUgIhBIno=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Krasosmutnění">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Krasosmutnění">
    <meta property="og:title" content="Krasosmutnění">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Krasosmutnění">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./krasosmutneni_014.html">
    <link rel="next" href="./krasosmutneni_016.html">
    <meta name="nb-order" content="12">
    <link rel="self" href="krasosmutneni_015.html">
    <meta name="nb-identifier" content="hrabal-krasosmutneni-78146ec">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1794" data-nb-chars="10397">
    <nav role="doc-toc">
      <ul class="plain section">
        <li><a href="krasosmutneni_005.html">Mořská panna</a></li>
        <li><a href="krasosmutneni_006.html">Čtvereční centimetr za šedesát korun</a></li>
        <li><a href="krasosmutneni_007.html">Každý den zázrak</a></li>
        <li><a href="krasosmutneni_008.html">Rozdělený byt</a></li>
        <li><a href="krasosmutneni_009.html">Znesvěcený rozdělovač</a></li>
        <li><a href="krasosmutneni_010.html">Úmrtí v&nbsp;rodině</a></li>
        <li><a href="krasosmutneni_011.html">Řidič pražských tramvají</a></li>
        <li><a href="krasosmutneni_012.html">Veřejné osvětlení</a></li>
        <li><a href="krasosmutneni_013.html">Myš ukradla dítěti cumel</a></li>
        <li><a href="krasosmutneni_014.html">Krasosmutnění</a></li>
        <li><a href="krasosmutneni_015.html">Ovčí hubičky</a></li>
        <li><a href="krasosmutneni_016.html">Když umře hospodář, pláče i&nbsp;dobytek</a></li>
        <li><a href="krasosmutneni_017.html">Jetel růžák</a></li>
        <li><a href="krasosmutneni_018.html">Návrat ztraceného strýce</a></li>
        <li><a href="krasosmutneni_019.html">Škodovka čtyřistatřicítka</a></li>
        <li><a href="krasosmutneni_020.html">Krásná řeznice</a></li>
        <li><a href="krasosmutneni_021.html">Hudebníci ze Šumavy</a></li>
        <li><a href="krasosmutneni_022.html">Sextánka</a></li>
        <li><a href="krasosmutneni_023.html">Armagedon</a></li>
        <li><a href="krasosmutneni_024.html">Rakouský vítěz</a></li>
        <li><a href="krasosmutneni_025.html">Žlutý pták</a></li>
        <li><a href="krasosmutneni_026.html">Altánek z&nbsp;proutí</a></li>
        <li><a href="krasosmutneni_027.html">Kmotříček</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_014.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="12"><span class="idea" data-nb-ref-number="1" id="idea1" data-nb-words="2" data-nb-chars="12">Ovčí hubičky</span></h1>
        <section>
          <p class="chunk" data-nb-ref-number="2" data-nb-words="1792" data-nb-chars="10385"><span class="idea" data-nb-ref-number="2" id="idea2" data-nb-words="1792" data-nb-chars="10385">Mezi deputátními byty a&nbsp;sladovnou byla veliká ovocná zahrada. Řady rynglí a&nbsp;špendlíků, bosenských švestek, pak řady croncelských jablek, které zrály na&nbsp;podzim a&nbsp;měly chuť zmačkaného voňavého sněhu, řada řehtáčů soudkových, které opravdu, když dozrávaly, tak jádra uvnitř soudků řehtala, kožená jablka, která zrála až&nbsp;k&nbsp;jaru, řady letních jablek astracháňských, červených a&nbsp;žlutých, která zrála zrovna tak jako skleněná jablka zrající už&nbsp;před svatou Annou. A&nbsp;pak řada hrušek, boskových lahvic, u&nbsp;kterých se&nbsp;utrhla stopka, a&nbsp;když dozrály v&nbsp;seně, tak se&nbsp;vypily, a&nbsp;potom muškatelky, vonící skořicí a&nbsp;hřebíčkem, a&nbsp;poslední řada u&nbsp;samé sladovny byly ořechy, které na&nbsp;podzim se&nbsp;srážely dlouhými ráhny, čím víc bylo ořechů, tím víc byly větve otlučené. Nejraději jsem jedl ořechy, když ještě byly zelené, když jsem každý ořech musel otevřít nožem a&nbsp;dužina pouštěla žlutozelenou šťávu a&nbsp;ruce jsem měl pořád jako od&nbsp;tabáku. Ty&nbsp;plody byly nejchutnější, jádra měla na&nbsp;sobě žlutou košilku, která se&nbsp;dala sloupnout. Ale nejmilejší strom byl jen jeden. Byl uprostřed zahrady a&nbsp;byla to&nbsp;jabloň a&nbsp;jablkům se&nbsp;říkalo ovčí hubičky. Ten strom rostl jako vrba, hned v&nbsp;koruně se&nbsp;větve obracely, a&nbsp;místo aby jako ostatní jabloně rostly do&nbsp;stran a&nbsp;vzhůru, otáčely se&nbsp;k&nbsp;zemi a&nbsp;konečky větví couraly v&nbsp;trávě. Jablka, když dozrála, byla vždycky žlutá a&nbsp;u&nbsp;bubáku měla dužinu tak varhánkovitou, opravdu jako když se&nbsp;ovčí hubička sešpulí a&nbsp;jemně chroustá a&nbsp;znovu škubá trávu. A&nbsp;pod tou korunou větví opravdu jako pod smuteční vrbou vznikla taková velká besídka, prostorná jako altán, a&nbsp;podobala se&nbsp;veliké průsvitné ženské sukni. Tady jsem si&nbsp;v&nbsp;létě přinesl stoleček, tady jsem si&nbsp;dal židličku a&nbsp;tady docela ukrytý zpod ovčí hubičky jsem dobře viděl, kdo jde po&nbsp;cestě do&nbsp;pivovaru a&nbsp;sladovny, viděl jsem, jak pivovarské vozy rozvážejí pivo, viděl jsem ke&nbsp;dveřím našeho bytu a&nbsp;kdo kráčí do&nbsp;kanceláře. Tady jsem psal svoje domácí úkoly z&nbsp;pilnosti, sedě v&nbsp;srdci větví, na&nbsp;kterých až&nbsp;k&nbsp;trávě visela jablka v&nbsp;listnatých ratolestích, křičeli kosi poplašná znamení, že&nbsp;jde přes louku kocour Celestýn anebo Militka, či&nbsp;zdivočelý Tatínek. A&nbsp;já jsem ukrytý seděl, nemohl jsem se&nbsp;vynadivit, jak krásně je&nbsp;v&nbsp;tom altánu, stačilo rozhrnout větve, jako by&nbsp;mi&nbsp;padaly vlasy do&nbsp;očí, a&nbsp;podívat se, kdo to&nbsp;kráčí silnicí. A&nbsp;bylo odpoledne a&nbsp;já jsem seděl, ruce nad otevřenou písankou, svítilo slunce, a&nbsp;já i&nbsp;stůl i&nbsp;písanka jsme byli žíhaní jako letní astracháň. A&nbsp;po cestě ke&nbsp;sladovně kráčela slečna z&nbsp;kanceláře pivovaru, nesla si&nbsp;přes ruku ručníky, měla žluté vlasy, byl do&nbsp;ní&nbsp;až&nbsp;po&nbsp;uši zamilován člen správní rady pan Dymáček, ten, který pěstoval celý svůj život prasata, takže za&nbsp;ta&nbsp;léta se&nbsp;jim podobal, měl vysunutou bradu a&nbsp;tak divné zuby, zrovna tak jako jeho plemenní kanci. Jednou přišel a&nbsp;poprosil mne, abych předal psaníčko slečně v&nbsp;kanceláři, pospíchal, protože se&nbsp;mu&nbsp;prasnice prasila, a&nbsp;v&nbsp;kanceláři byl tatínek a&nbsp;předseda. Tak jsem vzal psaníčko, a&nbsp;když jsem to&nbsp;psaní držel, neubránil jsem se&nbsp;a&nbsp;napřed jsem je&nbsp;vzal pod sukně jabloně, pod ovčí hubičky a&nbsp;proti slunci jsem jen přečetl… Drahá Světluško… a&nbsp;pak se&nbsp;písmo překrývalo s&nbsp;druhou stránkou, nedalo se&nbsp;to&nbsp;číst, protože to&nbsp;psaníčko bylo zapečetěné červenou pečetí. Ale přečetl jsem docela jasně, že&nbsp;pan Dymáček, který pěstoval vepře a&nbsp;měl plemenné kance, až&nbsp;se&nbsp;jim podobal, ten starý pán se&nbsp;podepsal… Tvůj Aladin. Teď Světluška kráčela do&nbsp;sladovny, měla přehozené ručníky přes loket a&nbsp;já jsem chtěl psát domácí úkol z&nbsp;pil­nosti. Čáral jsem perem, maloval jsem srdce a&nbsp;vlnovky, pak jsem kreslil všelijaké kříže a&nbsp;najednou jsem položil pero a&nbsp;viděl jsem okénko, malé okénko vysoko nad koupelnou v&nbsp;tmavé chodbě sladovny, to&nbsp;okénko mělo přivřená víčka, napůl stažené větrací žaluzie. A&nbsp;rozhrnul jsem větvičky ovčích hubiček, v&nbsp;ruce jsem měl pocit, že&nbsp;se&nbsp;dotýkám velikých rolniček visících z&nbsp;postrojů, desítky rolniček cinkajících v&nbsp;rytmu klusu postroje a&nbsp;přeběhl jsem pod větvemi jabloní a&nbsp;srdce mi&nbsp;tlouklo, když jsem otevřel dveře sladovny a&nbsp;tiše je&nbsp;za&nbsp;sebou zavřel. Bylo ticho, jen na&nbsp;valečkách třískalo pořád otevřené a&nbsp;zborcené a&nbsp;vysypané okénko a&nbsp;průvan přinášel vůni sladu a&nbsp;ječmene. A&nbsp;chodba byla tmavá, jak jsem přišel ze&nbsp;slunce, že&nbsp;jsem musel hmatat po&nbsp;zdích. Pak mokré schody se&nbsp;matně blyštěly otevřenými vraty až&nbsp;na&nbsp;humna, a&nbsp;pak ještě jedna chodba. A&nbsp;tam jsem viděl ve&nbsp;tmě, jak u&nbsp;samého stropu svítí větrák do&nbsp;koupelny, čárkovaný pootevřenými lištami. U&nbsp;tmavé zdi chodby svítily bíle natřené štafle. Ale já&nbsp;jsem poklekl u&nbsp;klíčové dírky. Dlouho jsem váhal, ale pak jsem se&nbsp;přece podíval. Ale neviděl jsem klíčovou dírkou nic. A&nbsp;najednou jsem se&nbsp;díval na&nbsp;ty&nbsp;štafle a&nbsp;ve sladovně bylo ticho a&nbsp;jen okénko v&nbsp;posledním patře sladovny třískalo a&nbsp;vzal jsem ty&nbsp;bílé štafle a&nbsp;postavil je&nbsp;pod osvětlené okénko a&nbsp;pak jsem vystoupil po&nbsp;špryclích a&nbsp;byl jsem tažen zvědavostí vzhůru, protože jsem slyšel, jak z&nbsp;kohoutku se&nbsp;řine do&nbsp;vany voda. A&nbsp;když jsem položil prsty na&nbsp;mokré žaluzie větráku a&nbsp;vystoupil o&nbsp;příčku štaflí výš, viděl jsem shora rovnou do&nbsp;vany. Nejdřív jsem se&nbsp;polekal. Myslel jsem, že&nbsp;slečna omdlela. Nebyla ve&nbsp;vaně natažená, ale byla tak divně napříč vany. A&nbsp;hlavu měla ovázanou a&nbsp;vlasy jí&nbsp;visely přes okraj vany a&nbsp;ve tváři byla tak červená jako letní astracháňské jablko. Ruce měla rozhozené a&nbsp;otočené dlaněmi. Tak tam divně stočená ležela a&nbsp;její tělo se&nbsp;pokoušelo se&nbsp;vztyčit, jako by&nbsp;chtěla vstát. A&nbsp;viděl jsem její zvrácený obličej a&nbsp;její ramena se&nbsp;zdvihala, jak oddychovala, jako by&nbsp;šla do&nbsp;kopce nebo nesla veliký těžký předmět, jako by&nbsp;jela na&nbsp;kole nebo šlapala na&nbsp;místě do&nbsp;pedálů šicího stroje. Chtěl jsem rychle seběhnout ze&nbsp;štaflí a&nbsp;volat, aby slaďáci přiběhli na&nbsp;pomoc, ale najednou se&nbsp;slečna celá vzepjala a&nbsp;pak se&nbsp;zlomila, hlava jí&nbsp;poklesla mezi klíční kosti a&nbsp;její tvář zmizela a&nbsp;vlasy přehozené přes okraj vany se&nbsp;svezly tak, že&nbsp;zakryly její záda. A&nbsp;já jsem viděl, když jsem byl ještě ministrantem, když tahle slečna klečela u&nbsp;oltáře a&nbsp;podal jsem panu děkanovi paténu se&nbsp;svatou hostií, tak slečna měla zvrácenou hlavu a&nbsp;maličko vyplazený jazyk, a&nbsp;když pan děkan jí&nbsp;požehnal hostii a&nbsp;vložil ji&nbsp;do&nbsp;jejích úst, slečna zrovna takhle hlavu rychle sklonila, bradu položila mezi klíční kosti, protože přijala tělo Páně zrovna tak, jako teď ve&nbsp;vaně proud vody. A&nbsp;tak tam seděla, lopatky jí&nbsp;zdvihaly vlasy, jak oddychovala, pak se&nbsp;jí&nbsp;ruce uvolnily, pomalu se&nbsp;stočila, ucpala knoflík zavírající dno vany a&nbsp;tak ležela a&nbsp;dívala se&nbsp;do&nbsp;stropu, voda stoupala, viděl jsem, jak nadnáší její tělo, viděl jsem všechno, byla zrovna tak jako mořská panna vytetovaná na&nbsp;mých prsou, ale jen na&nbsp;břichu měla světlé chloupky jako vích slámy. A&nbsp;viděl jsem, že&nbsp;na&nbsp;klice visí jeden ten z&nbsp;ručníků, který si&nbsp;nesla před chvílí s&nbsp;sebou, a&nbsp;ten ručník visel přes klíčovou dírku a&nbsp;já jsem věděl, že&nbsp;ta&nbsp;slečna věděla, že&nbsp;by&nbsp;se&nbsp;na&nbsp;ni&nbsp;někdo mohl dívat, že&nbsp;dělá něco, co&nbsp;se&nbsp;nemá zrovna tak, jako já&nbsp;jsem se&nbsp;neměl na&nbsp;ni&nbsp;dívat, protože to&nbsp;všechno mohl vidět jen Bůh, na&nbsp;kterého neplatil žádný ručník. Ale já&nbsp;jsem už&nbsp;znal její tajemství. Rychle jsem sestoupil ze&nbsp;štaflí a&nbsp;vrátil je&nbsp;tam, kde jsem je&nbsp;vzal, a&nbsp;za chvíli jsem po&nbsp;mokrých schodech sestoupil na&nbsp;humna. Díval jsem se&nbsp;na&nbsp;mokrá pole ječmene, a&nbsp;když jsem si&nbsp;vzpomenul na&nbsp;to, co&nbsp;jsem viděl, cítil jsem, že&nbsp;je&nbsp;mi&nbsp;příjemně, že&nbsp;mezi nohama mám skoro ten samý příjemný pocit, jako měla slečna z&nbsp;kanceláře. Cítil jsem na&nbsp;humnech, jak oddychuji zrovna tak, jako ona ve&nbsp;vaně. Pomalu jsem vystoupil po&nbsp;mokrých schodech, a&nbsp;pak v&nbsp;zamyšlení jsem stoupal vzhůru, minul jsem šalandy, otevřenými dveřmi jsem viděl, jak slaďák spí, jednu nohu na&nbsp;zemi, jednu visící ruku a&nbsp;na zádech spal, stoupal jsem ale výš, kolem skladů suchého ječmene, který spal v&nbsp;hromadách. A&nbsp;pak jsem otevřel dveře do&nbsp;mlýnice sladu, odkud padal rozemletý zralý ječmen rovnou do&nbsp;varny, do&nbsp;kotle. Napřed jsem ale přešel v&nbsp;zadumání krytým dřevěným mostem, který spojoval sladovnu s&nbsp;varnou, okýnkem svítilo prudké slunce, až&nbsp;to&nbsp;oslepovalo, ale já&nbsp;jsem vešel v&nbsp;zadumání do&nbsp;mlýnice. Tady jsem se&nbsp;vždycky bál, když jsem vešel do&nbsp;mlýnice, a&nbsp;rozhlídnul se&nbsp;po&nbsp;ječnou moukou zasypaných motorech a&nbsp;šrotovnících, po&nbsp;bílých hranatých rourách, kterými se&nbsp;spádem sypal slad, když dřív jsem otevřel dveře a&nbsp;viděl jsem tu&nbsp;prachem posypanou měsíční krajinu, musel jsem nabrat sílu, abych několika skoky se&nbsp;dostal ke&nbsp;dveřím na&nbsp;druhé straně, tak mi&nbsp;naháněla tahle mlýnice hrůzu, že&nbsp;jsem se&nbsp;tak lehce dotýkal bílým moučným prachem posypané podlahy, nevážil jsem víc než pět kil, tak jsem se&nbsp;skoro vznášel nad podlahou, zrovna tak jako v&nbsp;zimě, když se&nbsp;ledy na&nbsp;řece daly do&nbsp;pohybu, tak jsem je&nbsp;zrovna tak lehce přebíhal na&nbsp;druhou stranu řeky, rychlými skoky. Ale teď jsem stál uprostřed mlýnice, rozhlížel jsem se&nbsp;a&nbsp;hrůza zmizela. Díval jsem se&nbsp;klidně na&nbsp;moukou zasypané motory, na&nbsp;vedení z&nbsp;lipového dřeva, na&nbsp;zasypaná složení a&nbsp;už jsem nepotřeboval křídla strachu, aby mne přenesla, protože to, co&nbsp;jsem viděl v&nbsp;koupelně, mne najednou udělalo o&nbsp;několik let starším. Byl jsem na&nbsp;tom zrovna tak jako Šavel, když z&nbsp;nebe sletěl blesk a&nbsp;srazil jej z&nbsp;koně… V&nbsp;zadumání jsem tiše za&nbsp;sebou zavřel, sestupoval jsem po&nbsp;mokrých schodech dolů, ze&nbsp;světla do&nbsp;přítmí, vyšel jsem ze&nbsp;sladovny a&nbsp;průvanem jsem už&nbsp;kráčel travou pod ořechy a&nbsp;potom pod hruškami a&nbsp;pod řehtáči, chvíli jsem stál před altánem, který tvořily k&nbsp;zemi se&nbsp;sklánějící obsypané ovčími hubičkami větve jabloně. Díval jsem se, jak skrz svislé větve prosvítá stůl a&nbsp;na něm otevřená bílá písanka, uvnitř té&nbsp;živoucí besídky, podobající se&nbsp;kulatému velikému skleněnému těžítku, které má&nbsp;uprostřed květinu. Rozhrnul jsem větve jako korálky, které má&nbsp;v&nbsp;létě místo dveří kadeřník pan Boďa Červenka, posadil jsem se, a&nbsp;když jsem se&nbsp;podíval na&nbsp;písanku a&nbsp;pero, řekl jsem si, že&nbsp;bych měl o&nbsp;tom všem, co&nbsp;jsem viděl, napsat domácí úkol z&nbsp;pilnosti… A&nbsp;od rohu sladovny vyšla teď slečna z&nbsp;kanceláře, průvan jí&nbsp;zdvíhal ručníky vzhůru, jako zvedali ocasy splašení volové, musela se&nbsp;zaklánět, aby ji&nbsp;průvan nedonutil, aby se&nbsp;rozběhla tak, až&nbsp;mocný náraz průvanu by&nbsp;ji&nbsp;srazil na&nbsp;kolena. Teď vyšla z&nbsp;víru větru a&nbsp;šla tak pokorná, hlavu malinko nakloněnou, jako by&nbsp;šla k&nbsp;oltáři. A&nbsp;já jsem seděl uvnitř těch ovčích hubiček jak pod jablíčky zdobenou sukní a&nbsp;díval jsem se&nbsp;na&nbsp;vzdalující slečnu, které píše milostná psaníčka pan Dymáček, ten, který pěstuje vepře a&nbsp;má plemenné kance. Věděl jsem, že&nbsp;slečně píše a&nbsp;v&nbsp;psaní ji&nbsp;oslovuje Světluško a&nbsp;sám se&nbsp;podepisuje jako Aladin. A&nbsp;byl jsem najednou smutný a&nbsp;věděl jsem, že&nbsp;budu muset dávat na&nbsp;sebe pozor, abych v&nbsp;noci nekřičel ze&nbsp;spaní.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./krasosmutneni_016.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>